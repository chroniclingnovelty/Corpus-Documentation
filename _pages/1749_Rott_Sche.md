---
layout: default
title: 1749_Rott_Sche
permalink: /chronicles/1749_Rott_Sche/
parent: Chronicles
--- 


# Aanteekeningen van het voorgevallene te Rotterdam, tijdens de verkiezingen van Z.D.H, tot Stadhouder en de voorgestelde afschaffing der pachten, 1747-1749, door P. van der Schelling 

### 1749_Rott_Sche 

Schelling, P. van der. ‘Aanteekeningen van het voorgevallene te Rotterdam, tijdens de verkiezingen van Z.D.H, tot Stadhouder en de voorgestelde afschaffing der pachten, 1747-1749, door P. van der Schelling’. Rotterdam, 1749. 33.01  Handschriftenverzameling 1597. Stadsarchief Rotterdam. https://hdl.handle.net/21.12133/5D855FA1B09E41ECA409D7187BFC527A. 

## Auteursgegevens 

| | | 
| --------------- | --------------- | 
| Naam | Pieter Schelling | 
| Geslacht | m | 
| Geboortedatum | 1691 | 
| Geboorteplaats | Rotterdam | 
| Datum overlijden | 1750 | 
| Plaats overlijden | Rotterdam | 
| Religie | remonstrant | 
| Educatie | theologie aan het seminarium der remonstranten in Amsterdam, rechten aan Athenaeum Illustre in Amsterdam.  | 
| Beroep | Remonstrants predikant, rechtsgeleerde, oudheidkundige | 
| Wikipedia | https://nl.wikipedia.org/wiki/Pieter_van_der_Schelling | 
| Biografisch portaal | http://www.biografischportaal.nl/persoon/46744937 | 

## Inhoud van de tekst 

| | | 
| --------------- | --------------- | 
| Beschreven begin | 1747 | 
| Contemporain begin | 1747 | 
| Plaats onderwerp | Rotterdam | 

[<img src="..\..\barplots_chronicles\1749_Rott_Sche.jpg" width="750"/>](..\..\barplots_chronicles\1749_Rott_Sche.jpg) 

## Notities 

Met dank aan Tinka de Haan

_Auteursinformatie_

**Pieter van der Schelling**



**Geboren:               **23 juli 1691, Rotterdam

                                Vader: Dirk Hendriksz. Van der Schelling

                                Moeder: Aletta Sinjon<sup>1</sup>

**Gestorven:             **Mei 1750, Rotterdam

**Begraven:               **Franse kerk Rotterdam, eigen kelder

**Getrouwd:             **1717 met Alida van Alkemade, dochter van
geschiedschrijver Cornelis van Alkemade

**Religie:                   **Remonstrants

**Professie:**          Predikant

**                               **Rechtsgeleerde

                            Oudheidkundige<sup>2</sup>

** **

**Motief**

Crisis/ memorie

** **

**Public Roles**

Geen

** **

**Education**

Studeerde theologie aan het seminarium der Remonstranten in Amsterdam, waar
hij in 1712 afstudeerde. Studeerde rechten aan het Athenaeum Illustre in
Amsterdam. Heeft ook nog in Leiden gestudeerd, maar wanneer hij hier precies
klaar was is onduidelijk. Blok en Molhuysen schrijven dat hij hier op 18 april
1721 werd ingeschreven en dat niet bekend is wanneer hij hier afstudeerde. Wel
geven zij aan dat hij na zijn aftreden als predikant de meestertitel
draagt.<sup>3</sup> Op Wikipedia staat dat hij in 1721 meeste in de rechten
werd ná een studie in Leiden.<sup>4</sup>

** **

**Profession**

Nadat Van der Schelling bevorderd was tot proponent werd hij in 1713 beroepen
tot predikant in Gorinchem. Al in 1714 vertrok hij naar Gouda, waar hij 10
jaar werkzaam is geweest. Op 10 november 1724 maakte hij aan de kerkraad
bekend dat hij van plan was af te treden.<sup>5</sup> Hij zou nog werkzaam
blijven tot 15 april 1725. Hierna vertrekt hij naar Rotterdam, waar hij samen
met zijn schoonvader Cornelis van Alkemade oorkonden en oude documenten
verzamelden en daarbij veel historische documenten kopieerden. Er is aardig
wat werk van Van der Schellings hand verschenen, al dan niet in samenwerking
met Van Alkemade.<sup>6</sup> Op de site van het RKD wordt Van der Schelling
bovendien nog aangehaald als amateurtekenaar. Veel van de werken voorzag Van
der Schelling zelf van tekeningen of plattegronden.<sup>7</sup>

** **

**Biografische gegevens**

Pieter van der Schelling was van ‘deftige afkomst’.<sup>8</sup> In een werk
van Simon van Leeuwen, een vriend van Cornelis van Alkemade, is het een en
ander over zijn voorouders te vinden. Zo is ene Christina van der Schelling
getrouwd met Jan Persijn, burgemeester van Amsterdam. In 1484 trouwde Beerte
van der Schelling, ‘dogter van Hendrik van der Schelling en van Margareta
Banning, (..), welke beide seer magtige en rijke luyden waren’.<sup>9</sup>
Schotel geeft aan dat Van der Schelling als dichter geen grote naam gemaakt
heeft, maar als letterkundige redelijk beroemd was. Op 24 augustus 1717 trouwt
Van der Schelling met Alida van Alkemade, dochter van Cornelis van
Alkemade.<sup>10</sup> Voor zover bekend kreeg het stel geen kinderen. Wel
werkte Van der Schelling nauw samen met zijn schoonvader. Cornelis van
Alkemade was tot 1687 notaris in Leiden, wat hem belemmerde in zijn
historische studies. Om die reden nam hij de functie van eerste commies ten
kantore der convoyen en licenten bij de Admiraliteit van Rotterdam aan, waarna
hij meer tijd had zich met de oudheden bezig te houden.<sup>11</sup> Hij
verzamelde munten, penningen, oorkonden, autografen en boeken. Deze gingen na
zijn dood allemaal over op Pieter van der Schelling.<sup>12</sup>  In de
samenwerking tussen Van der Schellling en Van Alkemade richtte de laatste zich
voornamelijk op publicaties van oude bronnen en voorzag Van der Schelling deze
publicaties van aantekeningen. Naast de historische werken en gedichten
schreef Van der Schelling enkele lijkredes. Daarnaast pleitte hij, als lid van
een niet-publieke kerk, voor meer tolerantie. Na Van der Schellings dood in
1751 werd een deel van de collectie verkocht. Het andere deel bleef in het
bezig van de familie. Op 17 januari 1848 werd dit deel door de familie van
Vollenhoven verkocht op een veiling. De catalogus van deze veiling zou bewaard
gebleven zijn.<sup>13</sup>

** **

**Van de hand van ...**

_Beschrijving van de stad Briele en den landen van Voorn...vermeerderd door P.
van der Schelling_  (Rotterdam 1729, 2 dln. 1 bd. fol.).



_Nederlands displegtigheden_  (Rotterdam 1732-1735, 3 dln. 8o).



_Het Kampregt, aloude en opperste regtsvordering voor den Hove van Holland
onder de eerste graven. Mitsgaders de oorsprong, voortgang en 't einde van 't
kampen en duelleeren door P. van der Schelling_  (Rotterdam 1740, kl. 8o.).



_Catti aborigines Batavorum, dat is_ :  _De Katten, de voorouders der
Batavieren, ofte de twee Katwijken_ , dat door hem werd uitgegeven  _Met
aanteekeningen, nevens verzameling van Katwijksche, Rijnsburgsche en andere
Nederlandsche oudheden_  (Leiden 1745, 8o.).



_Hollands tiend-regt, of Verhandeling van het regt tot de tienden_  ...
(Rotterdam 1727, 2 dln. 8o.).



_De aloude vrijheid, staatsregeering en wetten der Batavieren, vergeleeken met
die van laater tijden_  (Rotterdam 1746, 8o.).



_Histori van het notarisschap ... bijzonder in de Nederlanden_  ... (Rotterdam
1745, 8o.).



_Nederlandse Praktijk en oefening der notarissen en andere gemeene schrijf- en
regtvorderaars..., althans vermeerderd met Bijvoegselen en Aanteekeningen, als
ook met_  30  _consultatien en advysen van denzelfden auteur en andere
voorname regtsgeleerden in Holland_  (Rotterdam, 2 dln. 8o.).



_Codex Batavus ... met een vervolg van placaten, resol., aanmerkingen en
andere vermeerderingen, van Mr. P. van der Schelling. De vierde druk_...
(Leiden 1764, 4o.).



**Niet** van hem is de  _Chronyk en Beschryving der stad Alkmaar_  (Alkmaar
1679), die soms op zijn naam staat. Reeds uit het jaartal blijkt, dat dat niet
juist kan zijn; het bedoelde boek is eenvoudig een uitgave van de kroniek van
van der Woude, met M.S. aanteekeningen van van Alkemade en van der Schelling.

** **

**Linkadressen**

**  Wikipedia**

<https://nl.wikipedia.org/wiki/Pieter_van_der_Schelling>

**DBNL**

<https://www.dbnl.org/auteurs/auteur.php?id=sche075>

**Huwelijk**

<https://www.openarch.nl/srt:812466E0-EE70-4C39-AD50-D5ECF3570826/nl>

**Inventaris van de collectie van C. van Alkemade en P. van der Schelling
(Nationaal Archief)**

<https://www.nationaalarchief.nl/onderzoeken/archief/3.22.04>

**D. J. Schotel, _Leven, gedrukte werken en handschriften van Cornelis van
Alkemade en Pieter van der Schelling_ (Breda, 1833)**

[https://books.google.nl/books?id=Yv9ZAAAAcAAJ&printsec=frontcover&hl=nl&source=gbs_ge_summary_r&cad=0#v=onepage&q=Schelling&f=false](https://books.google.nl/books?id=Yv9ZAAAAcAAJ&printsec=frontcover&hl=nl&source=gbs_ge_summary_r&cad=0#v=onepage&q=Schelling&f=false)





[1] P.J. Blok en P.C. Molhuysen, ‘Schelling, Mr. Pieter van der’, in: _Nieuws
Nederlandsch biografisch woordenboek deel 5_ (1921), 682.

[2] A.J. Van der Aa, ‘Mr. Pieter van der Schelling’, in: _Nieuw biographisch,
anthologisch en critisch woordenboek van Nederlandsche dichters deel 3_
(1846), 123.

[3] P.J. Blok en P.C. Molhuysen, ‘Schelling, Mr. Pieter van der’, in: _Nieuws
Nederlandsch biografisch woordenboek deel 5_ (1921), 682.

[4] <https://nl.wikipedia.org/wiki/Pieter_van_der_Schelling>

[5] De brief aan de kerkraad is te vinden in G. D. J. Schotel, _Leven,
gedrukte werken en handschriften van Cornelis van Alkemade en Pieter van der
Schelling_ (Breda, 1833), 338.



[6] P.J. Blok en P.C. Molhuysen, ‘Schelling, Mr. Pieter van der’, in: _Nieuws
Nederlandsch biografisch woordenboek deel 5_ (1921), 682.

[7] <https://rkd.nl/nl/explore/artists/367001>

[8] G. D. J. Schotel, _Leven, gedrukte werken en handschriften van Cornelis
van Alkemade en Pieter van der Schelling_ (Breda, 1833), 334.

[9] G. D. J. Schotel, _Leven, gedrukte werken en handschriften van Cornelis
van Alkemade en Pieter van der Schelling_ (Breda, 1833), 334. Schotel verwijst
hier naar _Batavia Illustrata_ van Simon van Leeuwen; deze informatie zou te
vinden zijn op p. 1048 en 1081.

[10] Stadsarchief Rotterdam, 1-01 Oud Archief van de Stad Rotterdam, inv. nr.
1062 Stadstrouw. [https://stadsarchief.rotterdam.nl/zoek-en-
ontdek/archieven/zoekresultaat-
archieven/?mizig=236&miadt=184&miaet=54&micode=1-01.1062&minr=21073501&miview=ldt](https://stadsarchief.rotterdam.nl/zoek-
en-ontdek/archieven/zoekresultaat-
archieven/?mizig=236&miadt=184&miaet=54&micode=1-01.1062&minr=21073501&miview=ldt)

[11] K. ter Laan, ‘Cornelis van Alkemade’, in: _Letterkundig woordenboek voor
Noord en Zuid_ (1952).
<https://www.dbnl.org/tekst/laan005lett01_01/laan005lett01_01_0222.php>

[12]
[http://resources.huygens.knaw.nl/retroboeken/nnbw/#source=6&page=22&view=imagePane](http://resources.huygens.knaw.nl/retroboeken/nnbw/#source=6&page=22&view=imagePane)

[13] Dit is te lezen op de wikipediapagina, ik heb dit nergens anders kunnen
terugvinden.



## Literatuur 

