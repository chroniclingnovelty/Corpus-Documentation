---
layout: default
title: 1825_Oude_Rant_01
permalink: /chronicles/1825_Oude_Rant_01/
parent: Chronicles
--- 


# Geschiedenis van Oudenaarde van 1701 tot 1786 

### 1825_Oude_Rant_01 

Rantere, Bartolomeus de. Geschiedenis van Oudenaarde van 1701 tot 1786. Onder redactie van Marc de Smet. Oudenaarde: [Oudenaarde : Drukk. Sanderus], 1985. 

## Auteursgegevens 

| | | 
| --------------- | --------------- | 
| Naam | Bartolomeus De Rantere | 
| Geslacht | m | 
| Geboortedatum | 1775 | 
| Geboorteplaats | Oudenaarde | 
| Datum overlijden | 1831 | 
| Plaats overlijden | Oudenaarde | 
| Religie | katholiek | 
| Publieke rollen | Lid volontair corps ‘patriotten’; lid Stedelijke Commissie tot bewaarnis der gedenkstukken van Kunst en Geschiedenis  | 
| Beroep | kleermaker, archiefbeambte | 

## Inhoud van de tekst 

| | | 
| --------------- | --------------- | 
| Beschreven begin | 1701 | 
| Plaats onderwerp | Oudenaarde | 

[<img src="..\..\barplots_chronicles\1825_Oude_Rant_01.jpg" width="750"/>](..\..\barplots_chronicles\1825_Oude_Rant_01.jpg) 

## Notities 

Uit *Bartolomeus De Rantere. Geschiedenis van Oudenaarde van  1701 tot 1786*, ed. Mark De Smet (1985):

Bartolomeus De Rantere werd geboren te Oudenaarde op 8 juni 1775 en stierf op
18 november 1831. Hij was de oudste zoon van Jan De Rantere en Alexandrine
Maes, die bovendien nog vier dochters hadden (Anne, Marie, Julie en Isabelle).
Vader Jan was kleermaker en had een winkel op de hoek van de Einestraat en de
Markt. Bartolomeus, eveneens kleermaker, woonde op de Markt in het huis met de
barokke geveltop, waar nu het Huis Allegaert gevestigd is. Op 7 januari 1828
werd hij door het stadsbestuur aangesteld om een inventaris van het rijke
stadsarchief op te maken ; binnen twee jaar moest dit werk af zijn en hij zou
hiervoor honderdvijftig gulden per jaar ontvangen. De Rantere is onmiddellijk
aan het werk gegaan en het resultaat was de eerste klassering van het archief,
vervat in drie lijvige boekdelen.  
  
Maar zijn bekendheid dankt De Rantere vooral aan het zogenaamde „handschrift
De Rantere”, een geschiedkundige beschrijving van Oudenaarde vanaf de oudste
tijden tot het jaar 1831. Het handschrift is nu gebonden in **veertien
boekdelen** , is in zeer goede staat bewaard gebleven en behoort tot het
archief van de Sint-Walburgakerk.  
  
In een uitgebreide inleiding geeft de schrijver zijn bronnen aan, gaande van
archiefstukken tot de bekende geschiedschrijvers en plaatselijke
kroniekschrijvers. Voor de periode van 1787 tot 1831 schrijft De Rantere als
ooggetuige. Dit was de reden waarom we dit deel van het manuscript als
gedrukte uitgave gepubliceerd hebben onder de titel „Het Dagboek van
Bartolomeus De Rantere”. Het deel dat nu gedrukt voor u ligt, sluit hierbij
aan en loopt van 1701 tot 1786. Hier is De Rantere natuurlijk geen ooggetuige
meer en we hebben dan ook de titel van de uitgave gewijzigd. We kozen 1701
omdat het deel van 1644 tot 1700 ontbreekt in het manuscript.  
  
Waar haalde De Rantere zijn gegevens over deze periode ? Naast de
stadsarchieven en de geschiedschrijvers gebruikte hij als bronnen twee
personen, die over die periode een kroniek geschreven hebben : De Bleekere en
Vincent. De Rantere geeft trouwens telkens aan voor welke paragrafen uit die
twee bronnen geput werd. In april 1714 schrijft hij „hier eijndigen de
gedenkschriften van d’heer De Bleekere”. En op 21 juni 1723 staat: „hier
beginnen de gedenkschriften van Pieter Vincent”.  
  
De Bleekere was „in zijn leven pater der maetschappij jesus” en het
„handschrift berust ten huijse van den heer De Wilde, koopman in wijnen binnen
Audenaerde” (BDR in zijn inleiding).  
  
Pieter Vincent werd geboren te Oudenaarde op 11 februari 1688 als zoon van
Andreas Vincent en Johanna Verheijen. Hij stierf op 15 januari 1777 en de
overlijdensakte vermeldt: sepultus est in templo (bedoeld is de Sint-
Walburgakerk). Pieter Vincent was „factor” van de „kamer van retorijke” en
heeft een kroniek van plaatselijke gebeurtenissen geschreven over de periode
van 1723 tot 1773. Dit handschrift is, volgens BDR, „berustende ten huijse van
Sr Bouquet”, daarna behoorde het tot de verzameling van lokaalhistoricus L.
Van Lerberge, maar het is nu evenals het boven vermelde [...]

Bovenstaande inleiding van het boek is te vinden op:
<https://nl.bibliomania.be/item/12006831/geschiedenis_van_oudenaarde_van_1701_tot_1786>

![](https://nl.bibliomania.be/images/loaders/ajax_loader_32x32.gif)



## Literatuur 

*Bartolomeus De Rantere. Geschiedenis van Oudenaarde van  1701 tot 1786*, ed. Mark De Smet (1985)

