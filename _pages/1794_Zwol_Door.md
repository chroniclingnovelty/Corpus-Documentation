---
layout: default
title: 1794_Zwol_Door
permalink: /chronicles/1794_Zwol_Door/
parent: Chronicles
--- 


# Korte kronijk van Zwoll 

### 1794_Zwol_Door 

Doorenweerd, Bartholomeus. ‘Korte kronijk van Zwoll’. 1. Zwolle, 1794. Bibliotheek A 31430. Historisch Centrum Overijssel. https://proxy.archieven.nl/20/25C49E6984864C1182937ABD1FCE276D. 

## Auteursgegevens 

| | | 
| --------------- | --------------- | 
| Naam | Bartholomeus Doorenweerd | 
| Geslacht | m | 
| Geboortedatum | 1767 | 
| Geboorteplaats | Zwolle | 
| Datum overlijden | 1832 | 
| Plaats overlijden | Kampen | 
| Religie | katholiek | 
| Educatie | Klein college Kevelaer; artes en theologie Douai | 
| Beroep | priester en publicist | 
| Biografisch portaal | http://www.biografischportaal.nl/persoon/91358253 | 
| Biografisch woordenboek | http://resources.huygens.knaw.nl/bwn1780-1830/lemmata/data/Doorenweerd | 

## Inhoud van de tekst 

| | | 
| --------------- | --------------- | 
| Beschreven begin | -9 | 
| Plaats onderwerp | Zwolle | 

[<img src="..\..\barplots_chronicles\1794_Zwol_Door.jpg" width="750"/>](..\..\barplots_chronicles\1794_Zwol_Door.jpg) 

## Notities 

Een uitgebreide biografie en bibliografie is te vinden op: 
https://resources.huygens.knaw.nl/bwn1780-1830/lemmata/data/Doorenweerd

Uit de scriptie van Nienke Huijbens en Iris Jonker: 
De kroniek bestaat uit twee delen. Het eerste deel heet “Een korte Kronijk van
Zwol”, het tweede deel “Kronijk van de Zwolse kerspelkerke ingewijd ter Eere
van den H: Michaël Aartsengel.” De kroniek is gedurende meerdere jaren
geschreven, en is afgemaakt in 1794. De tekst gaat over verschillende
gebeurtenissen in verschillende jaren en het verhaal begint in de Klassieke
Oudheid. De schrijver van de tekst was een invloedrijke priester uit Zwolle.

De auteur van de kroniek is Bartholomeus Doorenweerd. Hij is geboren in 1767
in Zwolle, als oudste van drie kinderen. In 1785 begon hij met zijn studie
filosofie en theologie aan het College van Onze Lieve Vrouwen. Deze school was
gericht op het vormen van priesters. Na zijn studie werd hij kapelaan in
Zwolle, ook zijn beroep tijdens het schrijven van de kroniek. Later werd hij
pastoor op het arme Schokeiland, waar hij het initiatief nam om het eiland op
te knappen. Vanaf 1808 was Doorenweerd pastoor in Kampen. Behalve deze kroniek
heeft Doorenweerd nog vele andere werken geschreven. Zo schreef hij veel
artikelen voor tijdschriften, onder andere “Kerkelijke Bibliotheek voor Rooms
Catholijken in Nederland” en “Minerva, tijdschrift voor Godsdienst,
Wetenschappen en Kunsten.” Doorenweerd schreef niet altijd onder zijn eigen
naam: voor het tijdschrift “Kerkelijke Bibliotheek” schreef hij onder het
pseudoniem Transisalanus, wat “Overijsselaar” betekent. Doorenweerd is in
1832 gestorven in Kampen.

De kroniek is geschreven in wat een bestaand schrift lijkt te zijn. Dit
vermoeden wordt bevestigd door de lege pagina’s aan het einde, wat in een
gebundeld werk niet nodig zou zijn. Dit is echter niet zeker. Het vermoeden is
dat Doorenweerd zijn kronieken - het zijn er twee - hier beiden in het net
heeft opgeschreven. Alle informatie lijkt in het retrospectief geschreven te
zijn: nog tot aan de laatste pagina verwijst hij terug naar eerdere jaren
zodat het lijkt alsof alles in één keer is geschreven. Hierdoor gaan wij er
niet van uit dat het hier gaat om zijn oorspronkelijke aantekeningen.
Daarnaast lijkt het handschrift netjes en gelijkmatig, zonder doorgekraste
regels en zonder onverklaarbare lege pagina’s tussen de tekst door.

Doorenweerd schreef twee kronieken in hetzelfde boekje. Waarom hij dit deed is
niet duidelijk. Mogelijk zijn ze als bundel bedoeld, of misschien is het
slechts een kwestie van papierbesparing. Wel heeft hij zoals eerder gezegd
enkele lege pagina’s aan het einde overgelaten. De reden hiervoor kan
simpelweg zijn dat hij wat overhield toen zijn kroniek al klaar was, maar in
het geval dat dit bewust gedaan is kan het suggereren dat Doorenweerd van plan
was om nog aan de kroniek toe te voegen. De tekst eindigt dan ook behoorlijk
abrupt, zonder nawoord of afsluiting.  

Zoals gezegd bestaat het stuk eigenlijk uit twee kronieken of delen: ‘Een
korte kronijk van Zwol’ en ‘Kronijk van de Zwolse kerspelkerke ingewijd ter
eere van den H: Michaël Aartsengel’. Het eerste deel, dat aanzienlijk
aanzienlijk korter is dan het tweede deel, is niet expliciet een Christelijke
geschiedenis. De titel duidt ten slotte op een algemene geschiedenis van
Zwolle. Toch is het Christendom en de verspreiding ervan een erg belangrijk
thema binnen de kroniek. Deze begint bij het einde van de oudheid en gaat door
tot de achttiende eeuw; slechts een klein gedeelte van de kroniek is
eigentijds. Hij schrijft chronologisch, veelal korte stukken, en veel over
keizers en Franken.  
De tweede kroniek gaat wel specifiek over religie: het omschrijft de
geschiedenis van de zogenaamde ‘Kerspelkerke’. Deze begint in de elfde eeuw en
gaat wederom door tot de achttiende eeuw. De kroniek behandelt de geschiedenis
van de kerk en de lokale geschiedenis van Zwolle en de omgeving, waarbij
wederom christendom centraal staat. Deze kerk bestaat tegenwoordig niet meer.
Beide kronieken zijn wel door dezelfde auteur geschreven. Het handschrift
tussen de twee verschilt namelijk niet. De bron is waarschijnlijk geschreven
vanuit de persoonlijke interesse van Doorenweerd. Het is mogelijk dat hij
schreef in opdracht van de kerk, maar als dat zo was heeft hij dat nergens
aangegeven. Gezien het feit dat Doorenweerd meer titels op zijn naam heeft
uitgebracht is het niet onwaarschijnlijk dat ook dit een persoonlijk project
was. Hij schreef het op zodat andere mensen het ook konden lezen. De bron is
waarschijnlijk voor een groter publiek geschreven. Het handschrift is netjes,
hierdoor is de bron goed te lezen. Doorenweerd verwoordt de informatie goed en
is kort en bondig. Hij vermeldt alleen de zaken die hij belangrijk vindt.
Hoewel er in de bron geen politieke overtuiging naar voren komt, is het het
wel duidelijk te merken dat Doorenweerd een gelovig man is.

We denken dat de kronieken beiden het originele werk van Doorenweerd zijn,
maar wel gebaseerd is op andere bronnen. In de tekst verwijst hij meerdere
keren naar de ‘handschriften waaruit deze kronyk is verzameld’. Aangezien het
taalgebruik overal redelijk overeen komt vermoeden wij dat Doorenweerd een
soort verslag heeft geschreven gebaseerd op verschillende andere bronnen die
hij tot zijn beschikking had. Een aantal keer geeft hij aan contradicties en
onregelmatigheden tegen te komen in deze handschriften. In de latere jaren,
tegen het einde van de kroniek aan, geeft Doorenweerd aan dat hij zich ook
baseert op geruchten en verhalen van oudere inwoners.



## Literatuur 

Zie de uitgebreide literatuurlijst op:
https://resources.huygens.knaw.nl/bwn1780-1830/lemmata/data/Doorenweerd