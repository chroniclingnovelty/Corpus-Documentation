---
layout: default
title: 1806_Rott_Beef
permalink: /chronicles/1806_Rott_Beef/
parent: Chronicles
--- 


# Een Rotterdamsch Gedenkschrift uit den patriottentijd en de dagen der revolutie 

### 1806_Rott_Beef 

Beeftingh, Josua van. ‘Een Rotterdamsch Gedenkschrift uit den patriottentijd en de dagen der revolutie’. Bijdragen en Mededelingen van het Historisch Genootschap 31, nr. Lintum, C. te (1910): 97-231. 

## Auteursgegevens 

| | | 
| --------------- | --------------- | 
| Naam | Josua van Beeftingh | 
| Geslacht | m | 
| Geboortedatum | 1719 | 
| Geboorteplaats | Rotterdam | 
| Datum overlijden | 1806 | 
| Plaats overlijden | Rotterdam | 
| Religie | gereformeerd | 
| Publieke rollen | commissaris van het waterrecht | 
| Educatie | rechten in Leiden | 
| Beroep | advocaat, vendumeester bij de admiraliteit van de Maze, Commissaris van het waterrecht | 

## Inhoud van de tekst 

| | | 
| --------------- | --------------- | 
| Beschreven begin | 1747 | 
| Plaats onderwerp | Rotterdam | 

[<img src="..\..\barplots_chronicles\1806_Rott_Beef.jpg" width="750"/>](..\..\barplots_chronicles\1806_Rott_Beef.jpg) 

## Notities 

Met dank aan Tinka de Haan

**Biografische gegevens**

(Ontleend aan C. te Lintum ‘Een Rotterdamsch Gedenkschrift uit den patriottentijd en de
dagen der revolutie’, in: *Bijdragen en Mededeelingen van het Historisch
Genootschap*, deel 31 (1910), 101.)

Josua van Beeftingh wordt op 9 juni 1719 geboren als vierde zoon van Schalkius
van Beeftingh en Maria van der Dussen. Na hem volgen nog een meisje en een
jongen. In 1766 trouwt hij met Petronella van Lockhorst. Zij overlijdt in 1782
en laat hem kinderloos achter in hun huis aan de Wijnhave, bij de
Vissteeg. Dit lijkt ten goede gekomen te zijn aan Beeftinghs
kroniek; vanaf 1783 is hij bij alle gelegenheden en gebeurtenissen op straat
te vinden, terwijl dat daarvoor niet het geval was.


In 1753 wordt Josua van Beeftingh als ‘practiseerend advokaat’ vermeld in de
Rotterdamse ‘heereboekjes'. Van 1753 tot 1754 bekleedde hij de functie van
commissaris van het waterrecht. In 1757 volgt hij J.F. Roosendael op als
vendumeester bij de admiraliteit van de Maze. Deze functie is hij blijven
vervullen tot 1777. Daarna nam zijn neef Aarnout van Beeftingh deze rol
over.


Josua behoorde tot de hogere rangen van Rotterdam, hoewel hij nooit een
bestuurlijke functie heeft bekleed. Uit de kroniek blijkt dat hij
vriendschappelijk omgaat met burgemeester Groeninx. Ook schrijft hij over de
omgang met twee broeders, waarvan de één lid is van de admiraliteit en de
ander burgemeester. In 1785 voert hij met de schout een vriendschappelijk
praatje. Josua was een vroom aanhanger van de Nederduitsch-
Gereformeerde religie. In de kroniek citeert hij vaak bijbelteksten, hij
heeft vaak gesprekken met dominee Hofstede. Katholieken worden nooit in
een gunstig daglicht vermeld door Beeftingh. Mennisten, Luthersen en
Remonstranten komen niet veel voor in het werk. Joden worden geen enkele keer
genoemd

Dat Van Beeftingh een trotse, conservatieve aristocraat was blijkt uit enkele passages uit de kroniek. Hij is geen vurig Prinsgezinde, maar ook zeker geen patriot. Vooral het democratische karakter van laatstgenoemde kan hij niet waarderen. Hij verwerpt de ideeën van Rousseau stellig, en sluit zich lieve aan bij de stelling van Hugo de Groot: ‘de constitutie van ons vaderland heeft wel is waar groote en zwaare gebreken, doch er zijn zooveel zwarigheden in ’t zoeken van een nieuwe, dat ik veeleer raden zou, bij de oude maar te blijven, want wij zijn aan de grebreken gewend.’ Hij vindt het belangrijk dat verschil tussen arm en rijk, ‘groot en klein’, gewaarborgt blijft en gruwelt bijvoorbeeld van het idee dat iedereen op dezelfde begraafplaats moet worden begraven.

**Links**:

**overlijdensakte Petronella**

<https://hdl.handle.net/21.12133/F86115E92C98428688C7C3BD6329E522>

**Genealogie van het geslacht van Beeftingh**

<https://hdl.handle.net/21.12102/EFCCC80E57754CEB84C217CFE44F883E>

**Testament van Josua?**

<https://proxy.archieven.nl/0/6AD69C4FF5A842859F5B4161FF9B02EA>

**Genealogieonline**

<https://www.genealogieonline.nl/stamboom-driessen/I236367.php>

**Doop Josua**

<https://hdl.handle.net/21.12133/08BF263CD531416AB082AF12583FF664>

Stadsarchief Rotterdam, 1-02 DTB, inv.nr. 23 Doop gereformeerd.
<https://hdl.handle.net/21.12133/08BF263CD531416AB082AF12583FF664>

Stadsarchief Rotterdam, 1.02 DBT, inv.nr. 77 Trouw gereformeerd.
<https://hdl.handle.net/21.12133/D4EE8D9F211C4A5A9CFAA4457CC5C18F>


Stadsarchief Rotterdam, DTB Begraven, inv.nr. 22 Begraven 1780-1789.
<https://hdl.handle.net/21.12133/F86115E92C98428688C7C3BD6329E522>




## Literatuur 

C. te Lintum ‘Een Rotterdamsch Gedenkschrift uit den patriottentijd en de
dagen der revolutie’, in: *Bijdragen en Mededeelingen van het Historisch
Genootschap*, deel 31 (1910), 228. (Lintum schrijft over zijn zoektocht naar de
schrijver, en de aannemelijke optie dat dat Josua van Beeftingh moet zijn.
Hierbij geeft hij een korte biografie, waarin te lezen is dat hij in Leiden
rechten studeerde en hier promoveerde.)
