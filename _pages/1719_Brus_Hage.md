---
layout: default
title: 1719_Brus_Hage
permalink: /chronicles/1719_Brus_Hage/
parent: Chronicles
--- 


# Aenteeckeningen van de Waere ende Naeckte Beschryvinge van de Troubels ende beroertens voorgevallen binnen de Princelijk stadt Brussel, beginnende met den jaere 1717 ende eyndigende met den jaere 1719, waerin gehandelt wort van de droeve ende lanckbeclachde doodt van Franciscus Anneessens Borger ende Deken der voors. Stadt 

Anoniem. “Aenteeckeningen van de Waere Ende Naeckte Beschryvinge van de Troubels Ende Beroertens Voorgevallen Binnen de Princelijk Stadt Brussel, Beginnende Met Den Jaere 1717 Ende Eyndigende Met Den Jaere 1719, Waerin Gehandelt Wort van de Droeve Ende Lanckbeclachde Doodt van Franciscus Anneessens Borger Ende Deken Der Voors. Stadt.” Brussel, 1719. ASB Archives historiques, Registre 3350. Stadsarchief Brussel. 

## Auteursgegevens 

| | | 
| --------------- | --------------- | 
| Naam | Guillielmus Haghen | 
| Geslacht | m | 
| Geboortedatum | 1641 | 
| Datum overlijden | 1722 | 
| Religie | katholiek | 
| Beroep | Prior van Groenendael, kloosterling | 

## Inhoud van de tekst 

| | | 
| --------------- | --------------- | 
| Beschreven begin | 1717 | 
| Plaats onderwerp | Brussel | 

[<img src="..\..\barplots_chronicles\1719_Brus_Hage.jpg" width="750"/>](..\..\barplots_chronicles\1719_Brus_Hage.jpg) 

## Notes 

Met dank aan Tinka de Haan

_Auteursinformatie_

**Guillaume/Guillielmus Van der Haghen/Haegen (auteur van het origineel)**

**Geboren:       ** 1641<sup>1</sup>

                        Vader (mogelijk): Henri van Eesbeeck van der Haegen **.** <sup>2</sup>

                        Moeder (mogelijk): Caroline Maria de Courduanier **.**

**Gestorven:     **1722 (22<sup>3</sup> of 24<sup4</sup> juni **)**

**Begraven:     **  Onbekend

**Getrouwd:      **nee

**Religie:           **Augustijner monnik

**Professie:      ** In 1689 geciteerd als rector van de priorij van Jericho
te Brussel.<sup>5</sup>

                        14 januari 1708: gekozen tot prior van Groenendael.<sup>6</sup>

**Motief**

_Crisis_

Vanaf het bombardement op Brussel in 1695 wordt de informatie per jaar veel
uitgebreider dan alle jaren daarvoor.

Het zou ook kunnen dat Van der Haeghen zijn kroniek is gaan schrijven aan de
hand van bronnen die beschikbaar kwamen op het moment dat hij werd aangesteld
als prior van Groenendael. De bibliotheek van Groenendael stond bekend als één
van de belangrijkste bibliotheken van de Nederland.<sup>7</sup> De anonieme
auteur verwijst ook naar deze ‘wijtvermaerde Biblioteque van Groenendael’
**(pagina 209 ter, scan 108**). Dit zou wel betekenen dat de hele kroniek in
retroperspectief is geschreven.

**Public Roles**

Onbekend

**Education**

Onbekend

**Profession**

Wordt in ieder geval in 1689 geciteerd als rector va de priorij van Jericho te
Brussel

Word top 24 januari 1708 gekozen als prior van Priorij Groenendael. Dient in
1721 zijn ontslag in. Wordt een laatste keer als prior aangeduid op 17 mei
1721.<sup>8</sup>

** **

**Biografische gegevens**

Guillaume of Guillielmus van der Haghen/Hagen/Haeghen wordt in dit werk de
broer van sIn de stamboom van de familie Eesbeeck van der Haeghen is echter
geen verwijzing naar Guillielmus te vinden. Waar de anonieme auteur deze
informatie vandaan heeft is niet duidelijk. De link met Honoré Henri van
Eesbeeck zou wel kunnen verklaren waarom er in dit notitieboek zoveel aandacht
wordt besteed aan het vonnis van Anneessens; blijkbaar speelde deze man een
rol in deze zaak<sup>9</sup>



**Van de hand van Van der Haegen**

Er lijken in ieder geval nog twee handschriften van Van der Haegen bewaard
gebleven te zijn in de koninklijke bibliotheek van België:

  * Een ‘lectionnaire’, Ms. 3108, inventaris Van den Gheyn, no
  * **‘** Amor divinus adumbratus in D.N. Jesu Christo’.

<https://opac.kbr.be/LIBRARY/doc/SYRACUSE/17201969>

**Anonieme Auteur**

De anonieme auteur die dit werk van Guillielmus heeft gekopieerd kan heel goed
banden met de familie Van der Haegen hebben gehad. Hij had toegang tot de
werken van Van der Haegen én lijkt geïnteresseerd geweest te zijn in het
vonnis van Anneessen, een zaak waarin Guillielmus’ broer Honoré Henri een rol
in gespeeld lijkt te hebben.



**  Linkadressen**

**  Over de priorij Groenendael**

<https://www.hoeilaart.be/overblijfselen-van-de-priorij-van-groenendaal>

<https://inventaris.onroerenderfgoed.be/erfgoedobjecten/39792>

<https://www.heemkundehoeilaart.be/historiek/geschiedenis-van-hoeilaart/de-
priorij-groenendaal/>

<https://collections.heritage.brussels/nl/objects/30907>

** **

**biografisch portaal Honoré Henri**

[http://resources.huygens.knaw.nl/retroboeken/nbwv/#source=5&page=172&view=imagePane](http://resources.huygens.knaw.nl/retroboeken/nbwv/#source=5&page=172&view=imagePane)



**Stamboom Henri van Eesbeeck van der Haegen (vader Honoré Henri)**

[https://gw.geneanet.org/pierfit?lang=en&pz=henri&nz=van+eesbeeck+dit+van+der+haeghen&p=henri&n=van+eesbeeck+dit+van+der+haeghen](https://gw.geneanet.org/pierfit?lang=en&pz=henri&nz=van+eesbeeck+dit+van+der+haeghen&p=henri&n=van+eesbeeck+dit+van+der+haeghen)

** **

_De kroniek_



**Tijdsperiode kroniek:**         1044-1704

**Levensperiode auteur:       **1641-1722

**Plaats kroniek:**                   Brussel

**Woonplaats auteur:           **Priorij Groenendael, Hoeilaart

**Contemporain?:                  **Nee, maar vanaf 1695 wel veel
uitgebreider.



Het lijkt bij deze bron te gaan om een aantekeningenboekje waarin allerhande
aantekeningen en verhalen door de anonieme auteur zijn opgetekend. Twee delen
hiervan lijken een kopie van een kroniek te zijn, namelijk:

**Scan 3 (pagina 3):** _Aanteeckeningen van de Waere ende Naeckte
Beschrijvinge van de Troubles ende Beroertens voorgevallen binnen de
Princelijk stadt Brussel. Beginnende met den jaere 1717 en eijndigende met den
jaere 1719 waer in gehandelt wort van de droeve en lanckbeclaede Dood van
Franciscus Anneessens Borger ende Deken der voors stadt._

Toch is dit meer een beschrijving van de gebeurtenissen in verhalende vorm,
met gedichten, lof- en klaagzangen en gekopieerde nieuwsberichten, dan dat het
een kroniek lijkt te zijn. Dit onderdeel van de bron lijkt te lopen **tot
pagina 49 (scan 27)** waarop te lezen valt: _Nota: dese laeste woorden stonden
op het eijnde van het Manuscript waer uijt dit geschreven is ende het welck
scheen geschreven te sijn geweest in 't jaer 1719 ofte korts daer naer. Het is
deze zin die doet vermoeden dat pagina 3-49 een kopie betreft, en geen eigen
tekst. Deze pagina’s gaan enkel over het vonnis van Franciscus Anneessens.  Na
dit deel volgen_ allerhande teksten, van grafschriften tot rijmdichten tot
brieven.



**Vanaf scan 103** lezen we een kroniekje gebaseerd op de bronnen: _Beroertens
in Brussel_ van Van der Hagen; de _Chronyk van Vlaandere; Memoires dus Marquis
de Fenquires_. Op scan **108** is te lezen:

_Noteert dat die bemerkinge is uijtgeschreven uijt het manuschrift voor titel
voerende Brusselsche antiguiteijten, incomsten ende Huldingen der Keijseren,
Koninghen, Koninginnen, Hertoghen ende Princen etc. 1683 ende word gezeijd
geschreven te zijn door der uijtmuntenden en de eedelen Heere Van de Hagen
Prior van Groendendal, Broeder van der zeer Edelen Heere Honorius Hencricus
van Eesbeeck gezeijd van der Haghen. Vicontte van der Haghen Cancelier van
Brabant welke manuschrift is berustende op de wijtvermaerde Biblioteque van de
Priorij van Groenendal._   _ _



op  **pagina 237 (scan 123)** staat:

_Vervolg van eenige Aanteeckeningen uijt het Manu-schrift van den Heere
Guillielmus Van der Hagen setert het jaar 1708 of 9._

_Prior van Groenendael door dien Heer van eijgen Handig zelfs beschreven voor
Tijtel voerende_

_Brusselsche_

_Antiquitijten, incomsten en Huldingen der Keyseren, Koninghen, Koninginnen
Hertogen, ende Rpincen etc._

_item_

_Beschrijvinghe van alle de succesive Gouverneurs; ende andere Geschiedenissen
binnen Brussel, en daer ontrent, overcomen, setert haere eersten oorspronck
welk Manu Schrift is berustende op de wijtvermaerde Bibliotecque van
Groenendael._



**Vanaf deze pagina begint dus eigenlijk pas de kroniek,** met telkens een
jaar, datum en gebeurtenis. Het gaat hierbij dus om een andere titel dan hoe
deze nu in het bronnencorpus is aangegeven. Wel gaat het hierbij telkens om
één gebeurtenis per jaar en zitten er tussen de beschreven jaren flinke gaten.
(bijvoorbeeld op **pagina 253 (scan 131)** waar een gebeurtenis in 1624 wordt
opgevolgd door een gebeurtenis uit 1635). De informatie gaat veelal over
financiën en belastingen. Vanaf **pagina 271 (scan 141)** worden er steeds
meer gebeurtenissen per jaar genoemd. Hier komt ook het bombardement van
Brussel in 1695 aan bod, waarbij uitgebreid de slachtoffers worden benoemd en
de schade wordt vermeld. Het bombardement en de gevolgen ervan beslaan in de
kroniek ineens 6 pagina’s, terwijl daarvoor meerdere jaren op één pagina
werden behandeld. Vanaf 1695 zijn er steeds meerdere pagina’s aan één jaar
gewijd. Toch lijkt het er niet op dat dit komt omdat de kroniek vanaf dat
moment contemporain wordt voor de schrijver, omdat op **pagina 281 (scan 145**
) is te lezen: _Ziet het zelve hier achter op het jaer 1700._ Dit wijst erop
dat de schrijver van deze kroniek dit niet heeft geschreven op het moment van
de gebeurtenis, omdat er vóór 1700 (deze tekst staat bij het jaar 1697) al
verwezen wordt naar de tekst bij 1700.

**Op pagina 321 (scan 165)** is te lezen: _Vervolg van het Manuschrift van den
heer van der Hagen._ De kroniek eindigt op **pagina 324 (scan 167)** met de
woorden: _hier eyndigt het Manuschrift van den Heer van der Hagen._ De kroniek
van Van der Hagen is door de anonieme schrijver waarschijnlijk rond 1719 of
daarna gekopieerd, omdat in het aantekeningboekje ook vertellingen over de
gebeurtenissen van 1719 staan. De kroniek van Van der Hagen is volgens de
anonieme auteur geschreven in 1708 of 1709, terwijl de kroniek tot 1704 loopt.
Hierdoor mogen we ervan uitgaan dat de gehele kroniek in retrospectief is
geschreven.

[1] M. Dykmans, _Obituaire du monastère de Groenendael dans la Forêt de
Soignes_ (Brussel, 1940) 201. Hier staat in voetnoot 1: ‘il l’était encore, á
80 ans, le 11 mai 1721 (ms DE COOTH, Bibliothèque des Bollandistes, 37, f.
284).

[2] In de kroniek is op pagina 209ter ( **scan 108** ) te lezen: _Prior van
Groenendal, Broeder van den zeer Edelen Heere Honorius Henricus van Eesbeeck
gezeijd van der Haghen Vicontte van der Haghen Cancelier van Brabant.. _Aan de
hand van de stamboom van deze Henricus van Eesbeeck blijkt de informatie over
de ouders van Guillielmus.

[3] E. Persoons, _Prieuré de Groenendaal, à Hoeilaart in Monasticon Belge_
(Liège 1970) 1067-1087.

[4] M. Dykmans, _Obituaire du monastère de Groenendael dans la Forêt de
Soignes_ (Brussel, 1940) 201.

[5] Dit is volgens een voetnoot van Dykmans te vinden (voetnoot 1, pagina 201)
in het kerkelijk archief van het algemeen rijksarchief van België, nr 18.302.
Zelf heb ik dit niet kunnen achterhalen.

[6] Dykmans, 201, voetnoot 1.  

[7] <https://inventaris.onroerenderfgoed.be/erfgoedobjecten/39792>

[8] E. Persoons, _Prieuré de Groenendael à Hoeilaart,  Monasticon belge_,
(Liège 1970) 1067-1087. Deze verwijzing en de informatie die er te vinden is
hebben we te danken aan Michel Erkens, Voorzitter van vereniging ‘Het Glazen
Dorp’.

[9] Zie hiervoor het biografisch portaal van Honoré Henri bij de linkadressen.



## Literatuur 

