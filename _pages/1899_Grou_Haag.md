---
layout: default
title: 1899_Grou_Haag
permalink: /chronicles/1899_Grou_Haag/
parent: Chronicles
--- 


# Kroniek van T.F. Haagsma 1840-1899 

### 1899_Grou_Haag 

Haagsma, T.F. ‘Kroniek van T.F. Haagsma 1840-1899’. 1. Grouw, 1899. Toegangsnummer 3079. HC Leeuwarden. https://historischcentrumleeuwarden.nl/onderzoek/archievenoverzicht?mivast=76&mizig=210&miadt=76&miaet=1&micode=3079&minr=1529174&miview=inv2. 

## Auteursgegevens 

| | | 
| --------------- | --------------- | 
| Naam | T.F. Haagsma | 
| Geslacht | m | 
| Geboortedatum | 1828 | 
| Datum overlijden | 1900 | 
| Publieke rollen | Waagmeester | 
| Beroep | kuiper, waagmeester | 

## Inhoud van de tekst 

| | | 
| --------------- | --------------- | 
| Beschreven begin | 1840 | 
| Contemporain begin | 1840 | 
| Plaats onderwerp | Grouw | 

[<img src="..\..\barplots_chronicles\1899_Grou_Haag.jpg" width="750"/>](..\..\barplots_chronicles\1899_Grou_Haag.jpg) 

## Notities 

Uit de inventaris:

Thijmen Feddes Haagsma werd op 13 mei 1828 geboren te Grouw als jongste van de
zes kinderen van Fedde Harmens Haagsma en Sytske Everts. Hij leerde van zijn
vader het ambacht van kuiper en werkte jaren in Grouw als ijkmeester van
botervaten. In 1871 werd hij door het gemeentebestuur van Idaarderadeel
aangesteld als waagmeester van de boter- en kaaswaag op het Halbertsma’s
Plein.  
  
Haagsma huwde op 15 mei 1853 in Grouw met Dieuwke Gerbens Hiemstra, die in
1829 net als hij in Grouw was geboren. Het echtpaar kreeg drie kinderen,
genaamd Gelske (1856), Fedde (1860) en Sytske (1863). Het gezinsleven
kenmerkte zich door tragiek; de zoon Fedde overleed in 1868 op achtjarige
leeftijd. Dieuwke Hiemstra stierf in 1871, slechts 41 jaar oud.  
  
Drie jaar na het overlijden van zijn eerste echtgenote trad Thijmen Haagsma te
Grouw in het huwelijk met de toen dertigjarige dienstmeid Klaaske Jacobs de
Wind, met wie hij nog twee dochters, Akke Hiltje (1875) en Fettje (1878)
kreeg. Haagsma overleed op 8 januari 1900 in Grouw.  
  
Gedurende zijn leven hield Thijmen Feddes Haagsma aantekeningenboekjes bij,
waarin hij vooral veel gedichten optekende. Voor familieleden en bekenden
schreef hij heilwensen en ook zijn eigen verdriet over de dood van zoon en
echtgenote werd in dichtvorm aan het papier toevertrouwd.

![](https://mifiles.archieven.nl/default/images/h.gif)

Haagsma beschreef ook voor hem bijzondere gebeurtenissen, waarvan hij
aantekening hield in een kroniek die begint in het jaar 1840. Specifiek
Grouwster gebeurtenissen werden genoteerd in de kroniek, maar ook in een
aantal gedichten over bijvoorbeeld de opening van het telegraafkantoor, de
school en het pompstation van de waterleiding en het ambtsjubileum van
burgemeester Cornelis Bergsma.  
  
Net als veel andere Grouwsters lieten de branden in de pelmolen “De Hoop” op
het Halbertsma’s Plein Haagsma niet onberoerd. De branden in 1885 en 1887,
waarvan vermoed werd dat molenaar Van der Leest er zelf de hand in had,
vormden een groot gevaar voor de omliggende bebouwing. Thijmen Haagsma wijdde
meerdere gedichten aan de branden en de nasleep ervan.  
  
De nagelaten geschriften van Thijmen Feddes Haagsma werden, samen met een
aantal fotoportretten van zijn gezin, in het najaar van 2017 geschonken aan
het Historisch Centrum Leeuwarden door Haagsma´s nazaat Roel Schuit te Zwolle.
Uit de collectie is niet vernietigd.



## Literatuur 

Zie boven (inventaris)