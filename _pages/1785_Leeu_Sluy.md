---
layout: default
title: 1785_Leeu_Sluy
permalink: /chronicles/1785_Leeu_Sluy/
parent: Chronicles
--- 


# Journaal off dagregister 

### 1785_Leeu_Sluy 

Sluyterman, Lammoraal Albertus Aemilius. “Journaal off Dagregister.” Leeuwarden, 1785. DBNL. 

## Auteursgegevens 

| | | 
| --------------- | --------------- | 
| Naam | Lammoraal Albertus Aemilius Sluyterman | 
| Geslacht | m | 
| Geboortedatum | 1757 | 
| Geboorteplaats | Balk | 
| Datum overlijden | 1838 | 
| Plaats overlijden | Workum | 
| Religie | gereformeerd | 
| Publieke rollen | commies konvooien en licenten Workum. Lid van de staten van Friesland, gemeenteraadslid | 
| Beroep | militair, eigenerfde herenboer | 
| Biografisch portaal | http://www.biografischportaal.nl/persoon/57061980 | 

## Inhoud van de tekst 

| | | 
| --------------- | --------------- | 
| Beschreven begin | 1779 | 
| Contemporain begin | 1779 | 
| Plaats onderwerp | Leeuwarden | 

[<img src="..\..\barplots_chronicles\1785_Leeu_Sluy.jpg" width="750"/>](..\..\barplots_chronicles\1785_Leeu_Sluy.jpg) 

## Notities 

Met dank aan Tinka de Haan

De kroniek is in privebezit van de familie Sluyterman, en voor dit project van
hen ter inzage gekregen.

Lammoraal Albertus Aemilius Sluyterman werd op 24 januari 1757 geboren te
Balk. Zijn moeder heette Abigael Becker; zijn vader, Paulus Ignatius
Sluyterman, was commandant der lijfgardes van de Friese stadhouder. Sluyterman
trouwde met Catharina Lycklama á Njieholt en kreeg met haar één kind: Paulus
Augustinus Sluyterman. In 1813 overleed Catharina en hertrouwde Sluyterman met
Janke van Hettinga Tromp.<sup>1</sup> Met haar kreeg hij nog twee kinderen:
Elbertus Aemilius Seyno Sluyterman en Abigael Aletta Sluyterman.<sup>2</sup>
Sluyterman was gereformeerd.<sup>3</sup> Hij zal enigszins geschoold zijn
geweest, en beheerste in ieder geval Frans.

In _De Vrije Fries_ (1913) heeft G.A. Wumkes een aantal bladzijden aan
Sluyterman gewijd.<sup>4</sup> Hierin lezen we onder andere dat Sluyterman
geboren werd in huize Nassau, ‘een kleine buitenplaats onder den klokslag van
Balk, aan den weg naar Wijkel’.<sup>5</sup> Zijn jeugd bracht hij door in
Leeuwarden, maar vanaf zijn veertiende was het tijd om wat meer van de wereld
te zien. Wumkes laat hier vallen dat Sluyterman tegen die tijd Frans heeft
geleerd. Hij ging op reis naar onder andere Holland en Brabant en logeerde bij
familie, waarvan de meeste officieren waren. Zijn vader kocht een vaandel voor
hem, waardoor hij officier werd bij het regiment Oranje-Friesland, maar al na
een paar jaar werd hij non-actief. Na in het huwelijk te zijn getreden met
Catharina Lycklama á Nijeholt ging het stel in Jorwert wonen, waar Sluijterman
herenboer werd. Hij betrok de boerder en vulde zijn dagen met jaren,
paardrijden, sleedjagen, markten en gesprekken met boeren, predikanten,
ambtenaars en militairen. In 1784 werd hij uit de eigenerfden tot lid van de
Staten van Friesland gekozen. Daarna werd hij aangesteld als commies van de
convooijen en licenten te Workum. Dit ambst moest hij in 1793 neerleggen,
omdat dit niet samenging met zijn orangistische gevoelens. Na een opstootje in
1795 tussen patriotten en prinsgezinden, waarbij Sluijterman zijn degen trok,
besloot hij te vluchten:



            ‘Op schaatsen begaf hij zich over Blokzijl naar Koevorden,

waar de Engelsche troepen lagen. Van daar trok hij

Duitschland in en vertoefde o. a. te Emden, Norden en

Osnabrück. Tot groote vreugde zijner vrouw, die hij had

achtergelaten, kwam hij in 1806 weer in het vaderland

met een pas van het stadsbestuur te Norden.’<sup>6</sup>



Terug in Workum was hij tot 1815 lid van de gemeenteraad. Met de aanstelling
van koning Willem I werden veel prinsgezinden beloond, ook Sluijterman. Hij
werd benoemd tot inspecteur van de belastingen in Friesland, met Leeuwarden
als standplaats. Na twee jaar ging hij met pensioen. Catharina was ondertussen
overleden, en op 67-jarige leeftijd trad Sluijterman nog in het huwelijk met
Janke van Hettinga Tromp. Uit de kroniek blijkt dat hij tot het einde van zijn
leven zeer actief moet zijn geweest. Hij stierf op 28 januari 1838 op
81-jarige leeftijd.

[1] Tresoar, BS Huwelijk Burgelijke stand Workum, 30-43, inv.nr. 2001,
huwelijksregister 1816, aktenummer 2.

[2] Tresoar, BS geboorte burgelijke stand Workum, 30-43, inv.nr. 1002.
Geboorteregister 1816, aktenummer 101.

[3] In de kroniek is bij zondag 5 mei, 1983 te lezen dat Sluyterman naar de
kerk is geweest en dat Dominee van Trigt van Leeuwarden heeft gepredikt.
Wanneer wij deze dominee opzoeken in de lijst van dominees van de
**hervormde** gemeente Leeuwarden staat hier inderdaad van 1782 tot 1788 de
dominee C.C. van Tricht genoemd.

[4] G.A. Wumkes, ‘Een dagboek uit den Patriottentijd,’  _De Vrije Fries_  21
(1913) 171-210.

[5] G.A. Wumkes, ‘Een dagboek uit den Patriottentijd,’  _De Vrije Fries_  21
(1913) 171-210 , aldaar 171.

[6] G.A. Wumkes, ‘Een dagboek uit den Patriottentijd,’  _De Vrije Fries_  21
(1913) 171-210 , aldaar 172.





## Literatuur 

