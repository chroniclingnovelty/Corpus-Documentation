---
layout: default
title: 1794_Bosc_Acke
permalink: /chronicles/1794_Bosc_Acke/
parent: Chronicles
--- 


# Kronyk der Hoofdstad 's Hertogenbosch. Inhoudende allerlei merkwaardige zaaken, binnen die stad en eenige in derselver meijerij voorgevallen, of daartoe betreklijk. Aanvang neemende met den jaare 1780. Ten tijde van derzelver gebeurtenis naaukeurig binnen voorzeide stad aan, geteekend door Mr. Willem. Corn: Ackersdijck.

### 1794_Bosc_Acke

## Auteursgegevens 

| | | 
| --------------- | --------------- | 
| Naam | Willem Cornelis Ackersdijck | 
| Geslacht | m | 
| Geboortedatum | 1760 | 
| Geboorteplaats | s Hertogenbosch | 
| Datum overlijden | 1843 | 
| Plaats overlijden | Rotterdam | 
| Religie | Gereformeerd | 
| Publieke rollen | staatsraad in buitengewone dienst | 
| Educatie | Latijnse school, rechten in Utrecht | 
| Beroep | advocaat, secretaris 's Hertogenbosch, vrederechter in Utrecht | 
| Wikipedia | https://nl.wikipedia.org/wiki/Willem_Cornelis_Ackersdijck | 
| Biografisch portaal | http://www.biografischportaal.nl/persoon/65479180 | 

## Inhoud van de tekst 

[<img src="..\..\barplots_chronicles\1794_Bosc_Acke.jpg" width="750"/>](..\..\barplots_chronicles\1794_Bosc_Acke.jpg) 

## Kroniekdelen

Voor de afzonderlijke delen van deze kroniek en verdere informatie, zie: [1794_Bosc_Acke_01](https://chroniclingnovelty.github.io/corpus-documentation/chronicles/1794_Bosc_Acke_01), [1794_Bosc_Acke_02](https://chroniclingnovelty.github.io/corpus-documentation/chronicles/1794_Bosc_Acke_02) 

## Notities 

Met dank aan Tinka de Haan

_Auteursinformatie_

**Willem Cornelis Ackersdijk**



**Geboren:        **   12 december 1760, ‘s Hertogenbosch

                            Vader: Willem Cornelis Ackersdijk, advocaat,                                 schepen en raad der stad

                            Moeder: Anna Franken

**Gestorven:     **7 februari 1843, Rotterdam

**Begraven:        **Onbekend

**Getrouwd:      **7 oktober 1783 met Maria Cornelia Bowier

                            6 kinderen, waarvan één zoon op jonge                                         leeftijd overleed

**Religie:                **Protestants

**Professie:**                1779 Advocaat ‘s Hertogenbosch

                            1782-1795 Secretaris ’s                                         Hertogenbosch

                            1806 Staatsraad in buitengewone                             dienst            

                            1807 advocaat Utrecht

                            1811-1820 Vrederechter in                                     Utrecht

** **

**Motief**

In het voorbericht van de kroniek schrijft Ackersdijk:

‘Maar veele kleinigheden vallen er daaglyks in onze woonplaats voor, die niet
waardig schijnen in de geschiedboeken ingevoegd te worden, welke voorvallen te
kennen echter somtyds van veel nut in 't bezonder en burgerlyk leven, en den
inboorlingen zeeker niet onaangenaam wezen kan. Dit overweegende en bovendien
van myn eerste suchd af een bezondere genegenheid gevoelende voor mijne
geboorte en woon-stad S HERTOGENBOSCH reeds zederd 1652 door mijn oud-over-
grootvaeer, over-grootvader, grootvader en vader en veele zijdmagen bewoond,
de geboorte plaats van beide myne ouders; besloot ik al anstonds, na dat ik
myne Academie studien volbragt hebbende in 't einde des jaars 1779 myn vaste
verblyfplaats binnen deeze stad nam, alle enigzins merkwaardige zaaken, welke
in  
deeze Stad en ook somtyds die in derzelver Meyery gebeuren zouden, in een
KRONIJK  
of TIJDSCHRIFT gedurende myn levensloop aan te teekenen. Ik heb dan deeze
KRONIJK begonnen en stel in dezelve alle gebeurtenissen, die my der geheugenis
waardig toeschynen  
binnen deeze stad en eenige in derzelver meyery voorvallende, of tot dezelven
betrekking hebbende; (..)’



**Public Roles**

1806: Staatsraad in buitengewone dienst

**Education**

Latijnse School

1779 gepromoveerd in ‘beide rechten’ aan de Universiteit Utrecht, met een
verhandelinggenaamd: ‘over het nut en gezag der dichtkunst en der dichters in
de rechtsgeleerdheid, en over het nut der regtsgeleerdheid bij de lezing en
verklaring der dichters.’<sup>1</sup>

**Profession**

1779 Advocaat ‘s Hertogenbosch

1782-1795 Secretaris ’s Hertogenbosch



In 1795 werd Ackersdijck als prinsgezinde van al zijn ambten ontslagen. In
1806 werd hij echter benoemd tot staatsraad in buitegewone dienst. In 1807
verhuisde hij, ‘ter liefde van zijnen eenigen zoon’ naar Utrecht, waar hij
weer aan de slag ging als advocaat. Een belangrijke reden hiervoor was
waarschijnlijk dat het vooruitzicht op een lidmaatschap in de Raad van State
met de komst van koning Lodewijk van de baan leek. In 1811 legde hij de
advocatuur naast zich neer om in dienst te treden als vrederechter, ‘ten nutte
zijne medeburgeren werkzaam te zijn.’ Dit heeft hij tot 1820 gedaan, waarna
hij naar Rotterdam verhuisde en enkel nog met eigen onderzoek en geschriften
bezig is geweest.<sup>2</sup>

** **

**Biografische gegevens**

Willem Cornelis Ackersdijk werd op 12 december 1760 in ’s Hertogenbosch
geboren als enige zoon van Willem Cornelis Ackersdijk en Anna Franke. Door de
overeenkomst in naam kunnen we ons afvragen of de kroniek niet door Willems
vader is geschreven. In het voorwoord van de kroniek lezen we echter dat ‘na
dat ik myne Academie studien volbragt hebbende  
in 't einde des jaars 1779 myn vaste verblyfplaats binnen deeze stad nam’.
Omdat Willem Cornelis Ackersdijk (junior) inderdaad in 1779 promoveerde met de
hierboven genoemde verhandeling, kunnen we vrijwel zeker stellen dat de
kroniek door hem geschreven is. Ackersdijck was prinsgezind (familiegetrouw)
en had een afkeer van ‘revolutionaire woelingen’. In zijn partij was hij
echter flink hervormingsgezind. Eind 1794 week hij uit s’ Hertogenbosch uit
voor de Fransen, en op 1 januari 1795 was hij op de laatste audiëntie van
Willem V aanwezig. Hierna wilde hij geen openbare ambten meer bekleden maar
richtte hij zich op zijn onderzoek. Toch nam hij op 1811 de functie van
staatsraad in buitengewone dienst aan.

Op 7 oktober 1783 trouwde hij met zijn nicht Maria Cornelia Bowier. Het stel
kreeg vier dochters en twee zonen, waarvan één zoon al op jonge leeftijd
overleed. De andere zoon, Jan, werd later een bekende professor in de
statistiek.<sup>3</sup> Ackersdijk was voornamelijk geïnteresseerd in
‘Vaderlandsche letter-, geschied- en oudheidkunde’.<sup>4</sup> Ook was hij
lid van verschillende letterkundige verenigingen, waaronder _Dulces ante omnia
Musae._ In 1820 vroeg hij ontslag van zijn functies om zich wegens
familieomstandigheden richting Rotterdam te bewegen. Hoewel hij geen
ambtelijke functies meer bekleedde, is hij altijd druk gebleven met schrijven
tot hij op 7 februari 1843 in Rotterdam stierf.



**Van de hand van ...**

**Overzicht in het Biographisch woordenboek der Noord- en Zuidnederlandsche
letterkunde: <sup>5</sup>**

** **

Hij werkte in verschillende tijdschriften en gaf in de tweede Proeve van Oudh.
Taal en Dichtk. van het Gen. Dulces ante omnia musae, 1782: Taalk. Aanteek.
omtr. het Privil. Trinitatis van Den Bosch van 1329 en Gesch. der
Rederijkkamers in stad en meierij van Den Bosch. De Mij. der Ned. Lett. gaf
van hem de vlg. verhandelingen uit: Over Maisniede lieden; Middelen, waardoor
de slaverny vernietigd, en de stand der landlieden verbeterd is; de Ligging
van Fuchte en Rumelo; het Regt van de Gruite; Herman de Ruyter op Loevestein;
het hooren van Stille Waarheid; de ligging van de villa Pladella; Nasporingen
omtrent het landsch. Taxandria. Afz. zijn uitgegeven: Korte beschr. van het
dorp Lommel [over de zgn. Eugenia-vaart of Isabella-gracht], Nijm. 1808; Aanm.
over de Ned. taal bijzonder met betr. tot de Zdl. provinciën, Antw. 1822. In
de Letteroefeningen gaf hij: Iets over de rivier de Dommel, 1800, en over het
nageslacht van Petrus Shiffer, 1817; in De Konst en L. bode: Een legerplaats
bij Deurne ontdekt, 1837, de Valkenjacht in de Valkenswaard en Waalre, 1839;
in De Vriend des Vaderlands, eindelijk: Onbebouwde gronden in Noord-Brab.,
1832. Nagelaten hss. van hem zijn o.a. in het rijksarchief te
's-Hertogenbosch.

** **

**Linkadressen**

**Biografisch portaal**

<http://www.biografischportaal.nl/persoon/65479180>

**Biographisch woordenboek der Nederlanden**

[http://resources.huygens.knaw.nl/retroboeken/vdaa/#source=aa__001biog01_01.xml&page=47&accessor=accessor_index&size=657&view=imagePane](http://resources.huygens.knaw.nl/retroboeken/vdaa/#source=aa__001biog01_01.xml&page=47&accessor=accessor_index&size=657&view=imagePane)

**NNBW**

[http://resources.huygens.knaw.nl/retroboeken/nnbw/#source=1&page=15&accessor=accessor_index](http://resources.huygens.knaw.nl/retroboeken/nnbw/#source=1&page=15&accessor=accessor_index)

**Biographisch woordenboek der Noord- en Zuidnederlandsche letterkunde**

<https://www.dbnl.org/tekst/bran038biog01_01/bran038biog01_01_0021.php>

**KNAW**

[https://www.dwc.knaw.nl/biografie/pmknaw/?pagetype=authorDetail&aId=PE00000887](https://www.dwc.knaw.nl/biografie/pmknaw/?pagetype=authorDetail&aId=PE00000887)

**Wikipedia**

<https://nl.wikipedia.org/wiki/Willem_Cornelis_Ackersdijck>

**Genealogieonline**

<https://www.genealogieonline.nl/stamboom-smits-van-oyen/I15434.php>

**Auteurspagina DBNL**

<https://www.dbnl.org/auteurs/auteur.php?id=acke007>





[1][http://resources.huygens.knaw.nl/retroboeken/vdaa/#source=aa__001biog01_01.xml&page=45&accessor=accessor_index](http://resources.huygens.knaw.nl/retroboeken/vdaa/#source=aa__001biog01_01.xml&page=45&accessor=accessor_index)

[2] Van der Aa, ‘Ackersdijk (Mr. Willem Cornelis), in: _Biographisch
woordenboek der Nederlanden_ , 40.
[http://resources.huygens.knaw.nl/retroboeken/vdaa/#source=aa__001biog01_01.xml&page=45&accessor=accessor_index](http://resources.huygens.knaw.nl/retroboeken/vdaa/#source=aa__001biog01_01.xml&page=45&accessor=accessor_index)

[3] NNBW deel 1, 16.
[http://resources.huygens.knaw.nl/retroboeken/nnbw/#source=1&page=14&accessor=accessor_index](http://resources.huygens.knaw.nl/retroboeken/nnbw/#source=1&page=14&accessor=accessor_index)

[4] Van der Aa, ‘Ackersdijk (Mr. Willem Cornelis), in: _Biographisch
woordenboek der Nederlanden_ , 40.
[http://resources.huygens.knaw.nl/retroboeken/vdaa/#source=aa__001biog01_01.xml&page=45&accessor=accessor_index](http://resources.huygens.knaw.nl/retroboeken/vdaa/#source=aa__001biog01_01.xml&page=45&accessor=accessor_index)

[5] <https://www.dbnl.org/tekst/bran038biog01_01/bran038biog01_01_0021.php>



## Literatuur 

