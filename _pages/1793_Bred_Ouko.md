---
layout: default
title: 1793_Bred_Ouko
permalink: /chronicles/1793_Bred_Ouko/
parent: Chronicles
--- 


# Dagverhaal van het voorgevallene tijdens de Franse belegering en bezetting van Breda in 1793 

### 1793_Bred_Ouko 

Oukoop, Andries. “Dagverhaal van Het Voorgevallene Tijdens de Franse Belegering En Bezetting van Breda in 1793.” Breda, 1793. Stadsarchief Breda. 

## Auteursgegevens 

| | | 
| --------------- | --------------- | 
| Naam | Andries Oukoop | 
| Geslacht | m | 
| Geboortedatum | 1771 | 
| Geboorteplaats | Breda? | 
| Datum overlijden | 1827 | 
| Plaats overlijden | Breda | 
| Religie | Gereformeerd | 
| Publieke rollen | Lid Schoolcommissie Breda | 
| Educatie | Franse en Latijnse school | 
| Beroep | gemeente secretaris;notaris | 

## Inhoud van de tekst 

| | | 
| --------------- | --------------- | 
| Beschreven begin | 1793 | 
| Contemporain begin | 1793 | 
| Plaats onderwerp | Breda | 

[<img src="..\..\barplots_chronicles\1793_Bred_Ouko.jpg" width="750"/>](..\..\barplots_chronicles\1793_Bred_Ouko.jpg) 

## Notities 

**  
**De kroniek doet verslag van de gebeurtenissen in februari en maart 1793.
Waarschijnlijk is de kroniek tijdens of net na die periode geschreven. Het
lijkt erop dat Oukoop tijdens het beleg notities maakte of een dagboek
bijhield en zijn aantekeningen achteraf heeft uitgewerkt. Af en toe worden
individuele dagen in groot detail beschreven waardoor het onwaarschijnlijk is
dat Oukoop het hele boekje op basis van zijn herinneringen heeft geschreven.
Het feit dat het in netschrift geschreven is wijst erop dat het achteraf is
samengesteld.

**  
**Hoewel Oukoop het woord ‘ik’ bij het vertellen van zijn verhaal niet
gebruikt, lijkt hij veel informatie te halen uit zijn eigen waarnemingen en
ervaringen. Daarnaast citeert hij veel uit brieven of preken die hij gehoord
of gelezen heeft. Hij verwijst literatuur en bijlagen die hij waarschijnlijk
had bijgevoegd. Als secretaris van Breda had hij toegang tot veel documenten
en praatte hij met mensen die goed op de hoogte waren van de situatie in en
rond Breda. Daardoor kan worden aangenomen dat veel van wat hij zegt relatief
betrouwbaar is.

**  
**Oukoop was tijdens het schrijven van de kroniek 21 jaar oud en secretaris
van Breda. Hij was Nederlands-Hervormd en was tegen de Franse invasie van
Breda. Misschien heeft het feit dat hij tegen de Franse aanwezigheid was ertoe
geleid dat hij de Franse activiteiten in een extra negatief daglicht stelde.
Als secretaris had hij zowel contacten in het stadsbestuur als toegang tot het
archief van de stad.

Oukoop benoemt zelf niet waarom hij deze kroniek is gaan schrijven. De
aanleiding van het schrijven was waarschijnlijk het conflict tussen de Fransen
en Breda. Oukoop staat aan de kant van Breda en is tegen de Franse
aanwezigheid. Toch krijgt de lezer niet het idee dat de kroniek is geschreven
met als doel om te laten zien hoe slecht de Fransen zijn of hoe goed de mensen
in Breda zich verzet hebben. Het lijkt erop dat Oukoop zichzelf het doel heeft
gesteld om een verslag van het beleg van Breda te schrijven voor het
nageslacht. Het is duidelijk dat Oukoop de kroniek geschreven heeft om gelezen
te worden. Zo noemt hij bijvoorbeeld een keer dat hij even gaat uitwijken van
het hoofdverhaal.[1] Daarnaast is het in het net geschreven en dat zou niet
nodig zijn geweest als Oukoop het alleen voor zichzelf schreef.

Oukoop beschrijft de gebeurtenissen rondom het beleg van Breda per dag. Hij
geeft het telkens aan als hij begint aan de beschrijving van een nieuwe dag.
Niet elke dag wordt behandeld en af en toe zijn de sprongen tussen de dagen
vrij groot. Af en toe mist er een aantal dagen, de dagen lopen soms door
elkaar heen en de paginanummers kloppen niet en zijn op een gegeven moment
afwezig. Oukoop gebruikt nauwelijks persoonlijk voornaamwoorden in zijn
verhaal en gebeurtenissen worden vrij gedetailleerd en heel feitelijk
beschreven. Op meerdere plekken maakt hij gebruik van lijstjes, en cijfers om
zijn verhaal te illustreren.[2]

Volgens een eerdere analyse van deze bron is de bron nooit bedoeld is geweest
voor de druk.[3] Hieruit blijkt dat de kroniek niet bedoeld was voor een groot
publiek, maar de kroniek is ook niet aan een specifieke lezer gericht.
Misschien heeft Oukoop zijn verslag geschreven voor mensen die geinteresseerd
waren in de geschiedenis van Breda en meer wilden leren over het beleg van
1793 zonder dat hij het op grote schaal wilde laten drukken.

  

* * *

[1] Collectie A. Oukoop, Dag verhaal, 33.

[2] Bijv. Collectie A. Oukoop, Dag verhaal, 13, 17.

[3] Hermans, _Bijdragen tot de geschiedenis,_ 299-300.



## Literatuur 

