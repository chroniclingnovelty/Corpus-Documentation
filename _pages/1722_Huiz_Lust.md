---
layout: default
title: 1722_Huiz_Lust
permalink: /chronicles/1722_Huiz_Lust/
parent: Chronicles
--- 


# Kroniek I van Lambert Rijckxz Lustigh 

### 1722_Huiz_Lust 

Lustigh, Lambert Rijckxz. Kroniek I van Lambert Rijckxz Lustigh. Huizen: Drukkerij Visser, 1973. https://dbnl.nl/tekst/lust016lamb01_01/. 

## Auteursgegevens 

| | | 
| --------------- | --------------- | 
| Naam | Lambert Lustigh | 
| Geslacht | m | 
| Geboortedatum | 1656? | 
| Geboorteplaats | Huizen | 
| Datum overlijden | 1727 | 
| Religie | Gereformeerd | 
| Publieke rollen | Schepen van Huizen | 
| Beroep | veehouder, schaarmeester, onderhoudsman van de afwatering | 

## Inhoud van de tekst 

| | | 
| --------------- | --------------- | 
| Beschreven begin | 1713 | 
| Contemporain begin | 1713 | 
| Plaats onderwerp | Huizen | 

[<img src="..\..\barplots_chronicles\1722_Huiz_Lust.jpg" width="750"/>](..\..\barplots_chronicles\1722_Huiz_Lust.jpg) 

## Notities 

Met dank aan Tinka de Haan

_Auteursinformatie_

**Lambert Rijckxz/Rijcksz/Rijks Lustigh**

** **

**Geboren:         **16-04-1656 óf 23-03-1654 te Huizen.<sup>1</sup>

**                         **Vader: Rijck Heijndricksz Lustigh, schepen te
Huizen

                        Moeder: Oeultien Jans

                        Broer: Hendrick Rijcksz Lustigh

**Gestorven:      **18-12-1727.<sup>2</sup>

**Begraven:        **22-12-1727.<sup>3</sup>

**                         **Impost: fl. 3,-

**Getrouwd:       **14-08-1678 met Weijmtje Gerrits (overleden
25-01-1717).<sup>4</sup>

                        Samen kregen zij acht kinderen.

**Religie:            **Gereformeerd, op 2 april 1679 na belijdenis aangenomen
tot lidmaat der Hervormde Gemeente van Huizen.<sip>5</sup>

**Professie:       **Van 1688-1715 schepen van Huizen.

                        Veehouder.

                        Onderhoudsman van de afwatering ten dienste van Stad en Lande van Gooiland.<sup>6</sup>

                        Schaarmeester in 1723.

                       

**Religie**

Lambert Rijcksz Lustigh was lidmaat bij de gereformeerde kerk van Huizen. Uit
de kroniek wordt aan de hand van de vele verwijzingen en citaten duidelijk dat
hij goede Bijbelkennis had, en probeerde een goed christelijk leven te leiden.
De brieven aan zijn broer begint hij met zinnen als: ‘ende aen alle die met u
den Heere Vreesen in alles’; ‘en gij alle die aendagtelijk op des Heeren
wercken Let’; ‘en gij alle de met een goddelijk verligt verstant van godt
benadigt sijn’. Hij haalt Bijbelteksten aan voor een vergelijking bij
oorlogsvoering en rampen, vooral als een waarschuwing tegen de goddeloosheid
van zijn tijd.

            In 1793 werd door Drukkerij Visser een boekje uit gebracht naar aanleiding van het 50-jarig jubileum.<sup>7</sup> Hierbij was de wens een stukje dorpshistorie in druk te brengen, waardoor men al snel uitkwam bij het werk van Lambert Rijcksz. Lustigh. In dit boekje staat een verzameling van geschreven werk van Lustigh, niet alleen afkomstig uit zijn kroniek. Dat hij niet alleen maar volgzaam was in de kerk blijkt uit het feit dat hij in 1700 door de kerkeraad tot de orde is geroepen voor het houden van ‘gezelschappen ter verdieping van het geestelijk leven’ door Jan Janszoon uit Naarden.<sup>8</sup> De kerk verbood deze bijeenkomsten omdat ze tegelijkertijd plaatsvonden met de catechesatielessen van de predikant. Deze lessen verloren aan bezoekers, omdat veel mensen nieuwsgierig geweest zouden zijn naar de bijeenkomsten van deze Jan Janszoon. Als gevolg hiervan werden de bijeenkomst verboden en Jan Janszoon werd door de schout verdere toegang tot het dop ontzegd. Lustigh krijgt een berisping van de kerkeraad, waarop hij ‘hoewel niet volmondighlic, sigh voor ergernissen geven te sullen wachten’.<sup>9</sup> Hierna volgt blijkbaar toch nog een bijeenkomst, waarop de schout toezegt te zullen ingrijpen wanneer dit nog een keer voorkomt. Hierna zijn de samenkomsten niet meer voorgekomen.

            In 1714 komt Lustigh nog een keer op negatieve wijze in contact met de kerkeraad, nadat hij een katholieke dode heeft gedoopt. Wederom is het Koeman die schrijft dat in een verslag van de kerkeraadsvergadering van 1714 is te lezen dat:

Broeder Lambert Rijksz Lustigh wegens openbare gegevene ergenisse tot
Hilversum, door het doopen van een paepsche doode in de Name des Drie Eenige
Gods gesependeert, en voor dese Reijse de Tafel des Heeren ontsejjt. Dog
dewijl hij volkomen leetwesen daerover aen ons heeft betuijgt soo is
voorgenomen om, indien geen andere ergernissen mid-lerwijl vooren komen, hem
de volgende Bedieningen tot ‘d Heeren Avondmaal toetelaten, gelijk hij sig ook
gewilliglijk aen dese Censure, bij de uijtkomste heeft
onderworpen.<sup>10</sup>

Volgens Koeman zorgden deze conflicten ervoor dat veel dorpsgenoten Lustigh
als een lastpost zagen. Het is zeer waarschijnlijk dat het gedrag van Lustigh
en de berispingen die hem dit opleverde ervoor gezorgd hebben dat hij nooit
werkzaam is geweest binnen de kerk, ondanks zijn vrome en door Bijbelteksten
doordrongen geschriften.

**Motief**

Het boekje van Visser vertelt ons dat Lustig zijn kopieën en geschriften
ondertekende met ‘voor een eeuwige memorie bij mij ondergetekende opgestelt
wegens den stede van Naerden ende Goijsche dorpen en noch eijts van haare
schoone maatlanden. Anno..’.<sup>11</sup> De laatste bladzijden van de kroniek
ontbreken, dus we weten niet of hij ook de kroniek op deze manier heeft
afgesloten. Toch geeft deze standaard afsluiting aan dat Lustigh teksten
kopieerden en uitwerkten om ze te bewaren en herinneren. Zeer aannemelijk dus
dat hij de kroniek ook om die reden is begonnen.  

**Public Roles**

Lambert Rijcksz was van 1688 tot 1715 Schepen van Huizen.

**Education**

Onbekend

**Profession**

Op 25 maart 1723 wordt hij door de president-schepen van Naarden aangehaald
als ‘schaarmeester’.<sup>12</sup> Dit houdt in dat Lustigh het beheer was
opgedragen over de gezamenlijke weiden van het dorp. Buiten zijn bestuurlijke
werkzaamheden was hij werkzaam als veehouder, wat zijn extreme interesse in
veeziektes verklaart. In 1680 kocht hij een huis en een hofstede voor fl.
435,-.<sup>13</sup> Volgens Koeman was hij ook nog onderhoudsman van de
afwatering ten dienste van Stad en Lande van Gooiland.<sup14</sup> In een
resolutie van Holland van 24 mei 1727 geeft Lustigh ook nog aan twee keer
kademeester geweest te zijn.<sup>15</sup>

**Biografische gegevens**

De kroniek van Lustigh is vooral heel bruikbaar voor de geschiedenis van
Huizen en omgeving. Over zichzelf schrijft hij niet veel, en veel meer dan de
gegevens die al bij religie en professie gegeven zijn is er niet te vinden. Op
de pagina van genealogieonline zijn verwijzingen naar documenten te vinden die
aan kunnen tonen in wat voor kringen Lambert zich bewoog, omdat hij hier vaak
als voogd of getuige optreedt. Deze stukken zijn online echter niet te
bekijken.

Een aantal gegevens over de kringen waarin hij zich bevond zijn wél uit de
kroniek te halen. Zijn dochter is getrouwd met Pieter Lambertsz., schipper van
de veerboot van Huizen naar Amsterdam.<sup>16</sup> Zijn zwager is Kornelis
Kornelisz. Kuijper. In de passage waarin hij hem noemt heeft hij het over de
vangst in een van zijn fuiken, wat doet vermoeden dat deze zwager visser
was.<sup>17</sup> In dezelfde passage schrijft hij dat deze Kornelis voor zijn
vangst meer geld zou hebben geregen van zijn zoon Rijck. Dit zou kunnen
betekenen dat zijn zoon werkzaam was als vishandelaar. Ook het overlijden van
zijn ‘Lieve vrouwe’ noemt hij in de kroniek, evenals het feit dat zij begraven
is in het koor van de kerk in het graf van haar vader.<sup>18</sup> Samen met
haar kreeg hij acht kinderen: Neeltien, Gerritien, Wijmptien, Cornelia, Rijck,
Melidien, Cornelis en Adriaan. Van in ieder geval zes van hen is bekend dat
zij een lang leven hebben geleid.

            De vader van Lambert, Rijck Hendricksz. Lustigh, was ook schepen van Huizen. Arm lijkt de familie niet te zijn geweest, af te lezen aan bijvoorbeeld de gemaakte kosten voor het huis en de hofstede. Na zijn overlijden liet Lustigh zijn huis na aan zijn oudste zoon Rijck. Op 29 januari 1728 verkocht hij Lamberts meubelen ter waarde van fl. 87,60.<sup>19</sup>

            Lambert lijkt een belezen man geweest te zijn, die zich interesseerde in alles wat er om hem heen gebeurde. Hij vond het belangrijk zoveel mogelijk vast te leggen, zodat de gebeurtenissen herinnerd zouden worden. Hij trok hiervoor door de omgeving, stelde veel vragen en wilde zoveel mogelijk documenten inzien. Hoewel hij als zeer christelijk en vroom overkomt, voorkwam dit niet dat hij enkele keren op negatieve wijze in contact kwam met de kerkeraad. In het dorp werd Lustigh soms als lastpost gezien. Vandaag de dag wordt hij door (amateur)historici uit de omgeving ook wel als geschiedschrijver of historicus aangeduid.

**Van de hand van Lustigh**

**Rijksarchief Hilversum**

  * Uittreksel uit aantekeningen door Lamb. Rijcksz. Lustigh 

<https://hdl.handle.net/21.12143/188220547>



  * Aantekeningen en notities gemaakt door Lambert Rijckz. Lustigh uit Huizen 

<https://hdl.handle.net/21.12143/209271214>

  * Lijst van vreemdelingen (niet-erfgooiers) wonende in huizen, memorie wegens de eigenaars van de maatlanden die in het dorp Huizen woonachtig zijn alsmede een memorie betreffende de geschiedenis van Naarden en opmeting van de maatlanden (1706-1719) 

<https://hdl.handle.net/21.12143/209271236>



  * Copie van informatie en verklaringen gedaen op den 5 novem. 1502 ende eene korte beschij. Van Urk et. Door Lambert Tijcksz Lustigh anno 4 maart/12 maart 1706 

<https://hdl.handle.net/21.12143/209271247>



  * Stad en landboek no. 1, begint in 1646, afschrift gemaakt door Lambert Rijckz. Lustigh van het oudste resolutieboek van Stad en Lande, 1719 

<https://hdl.handle.net/21.12143/209271260>



  * Stukken betreffende het geslacht Brederode en andere zaken 

<https://hdl.handle.net/21.12143/209271272>



  * Pertinente lijste ende een waragtige beschrijvinge van alle de vreemde manspersonen ende de zoonen van de overleden vreemde mans personen die jegenwoordigh alle als vreemdelingen van afkomste, in onsen dorps van Huijsen woonende sijn alle welcke vreemdelingen (ten opsigte van het goijsche meentgebruijck) met alle haare nakomelingen, het ’t sij bij wat voor eene vrouwe sij deselve manspersonen procureren, in het alderminste geen een eenige regtveerdige titul, regt noch eenige schijns des regts tot het bescharen of hebruijcken der goijsche gemeenten hebben. 

<https://hdl.handle.net/21.12143/209249052>



  * Manuscript door Lambert Rijksz. Lustigh getiteld ‘privilegien van Naerden en de dorpen in Goijland [] tot ons erffgoijers nut’. 

<https://hdl.handle.net/21.12143/188209019>



  * ‘’Uit de geschriften van Lambert Rijckz Lustigh te Huizen gestorven decb. 1727 origineelen ter afschrijving ontvange in 1918 van Jan Schram Jz. Te Huizen’’, afschrift en transcripties met lijst van stukken. 

<https://hdl.handle.net/21.12143/209271288>

** **

**Linkadressen**

**Genealogie online**

<https://www.genealogieonline.nl/stamboom-schipper-huizen-velsen/I1658.php>

**Kroniek van Lambert Rijckz Lustigh**

[https://gooiland.50plusser.nl/?page=article&warticle_id=91579&KRONIEK-VAN-
LAMBERT-RIJCKSZ-
LUSTIGH-1654-1727#.YOQYmugzaUl](https://gooiland.50plusser.nl/?page=article&warticle_id=91579&KRONIEK-
VAN-LAMBERT-RIJCKSZ-LUSTIGH-1654-1727#.YOQYmugzaUl)

**J.G. Koeman, 'Lambert Rijksz. Lustigh', in: _Tussen Vecht en Eem_ , 4:1
(1974) 24-30.**

<https://www.tussenvechteneem.nl/wp-content/uploads/2015/09/TVE1974-01.pdf>

**A.J. Kölker, 'Opnieuw een handschrift van Lambert Rijkx Lustigh ontdekt',
in: _Tussen Vecht en Eem_ , 3:1 (1973) 9-12.**

<https://www.tussenvechteneem.nl/wp-content/uploads/2015/09/TVE1973-01.pdf>



_De Kroniek_

_ _

**Tijdsperiode kroniek:**          april 1713- februari 1722

**Levensperiode auteur:       **1656-1727

**Plaats kroniek:**                       Het Gooi (‘Goy-landeke’)

**Woonplaats auteur:            **Huizen  

**Contemporain?:             **Ja, begonnen met schrijven op 57-jarige
leeftijd

** **

Het manuscript is te vinden in het Noord-Hollands Archief, 176: Losse
Aanwinsten, inv.nr. 1527, telt 214 bladzijden en is 33x21,5
centimeter.<sup>20</sup> De kroniek is deels in briefvorm gericht aan Lamberts
broer Hendrick Rijcksz Lustigh, die in Sneek woonde. Een deel van de kroniek
is meer een dagboekvorm en weer een ander deel is in de vorm van overlevering.
Het slot ontbreekt door beschadiging. Jan Schipper maakte in 2009 een zeer
volledige transcriptie, voorafgegaan door wat biografische informatie over de
auteur en een index van beschreven onderwerpen.<sup>21</sup> De interesse van
Lustigh lag bij gebeurtenissen in het Gooi, maar ook de geschiedenis van de
Erfgooiers trekt zijn aandacht. Dit zijn mannelijke bewoners van het Gooiland
die samen met andere het gebruiksrecht (schaarrecht) hadden over de bebouwbare
grond. Ook veeziektes komen veel terug in de kroniek. De meeste informatie
komt uit zijn eigen woonplaats, maar ook omliggende gebieden komen aan bod.
Daarnaast citeert en kopieert Lustigh vrij veel krantenberichten. Zo ging hij
meerdere keren op bezoek bij Dr. Berch in Amsterdam. Deze Hubertus Berch had
een historie over het Gooi geschreven, die volgens Lustigh zeer onvolledig
was. Ook deed hij veel onderzoek naar de geschiedenis van Oud Naarden,
waarvoor hij bijvoorbeeld de papieren van het voormalige klooster bekeek. Hij
haalde zijn informatie niet alleen uit geschreven bronnen, maar bezocht ook
meerdere keren de plaats waar de oude stad Naarden (verwoest rond 1350) had
gelegen.<sup>22</sup> Het bezoek aan archieven werd hem niet altijd in dank
afgenomen. Het stadsbestuur van Naarden heeft hem bijvoorbeeld inzage
geweigerd in verschillende akten. Van andere archiefstukken maakte Lustigh
zeer nauwkeurige aantekeningen en kopieën. Veel van deze geschriften zijn
bewaard gebleven.

[1] In het voorwoord van Jan Schipper bij de kroniek staat dat Lambert werd
geboren op 16-04-1656, afgeleid van informatie uit de kroniek op blz. 193:
‘actum dit bij mij geschreven den 21 maart 1720 Lambert rijckxz Lustigh: out
63 Jaren elf maanden en vijff dagen’. Een jubileumuitgave van Drukkerij Visser
stelt dat in de kerkelijke registers van Huizen te lezen valt dat hij op
23-03-1654 is geboren. Deze kerkelijke registers heb ik niet online kunnen
vinden. (A. Nonymus, _Lambert Rijckszoon Lustigh, Schepen van Huizen_ (Huizen
1973), 7.)

[2] Volgens het boekje van Drukkerij Visser is hij op 18 december begraven en
niet gestorven. Op de pagina van Genealogieonline staat 18 december 1727 als
overlijdensdatum.

[3] Op de pagina van Genealogieonline staat 22 december 1727 als datum waarop
Lustigh is begraven, met als impost kosten fl. 3,-.

[4] Zie het voorwoord van Jan Schipper bij de kroniek van Lustigh.

[5] Huizen-DTB-5A-Lidmatenregister: 02-04-1679: Lambert Rijcksz en Weijmptien
Gerrits doen belijdenos.

[6] J.G. Koeman, 'Lambert Rijksz. Lustigh', in: _Tussen Vecht en Eem_ , 4:1
(1974) 24-30, aldaar 29. Koeman benoemt dit in zijn tekst, ik heb dit niet
kunnen terugvinden.

[7] A. Nonymus, _Lambert Rijckszoon Lustigh, Schepen van Huizen_ (Huizen
1973).

[8] _Lambert Rijckszoon Lustigh, Schepen van Huizen_ , 11.

[9] _Lambert Rijckszoon Lustigh, Schepen van Huizen_ , 12.

[10] J.G. Koeman, 'Lambert Rijksz. Lustigh', in: _Tussen Vecht en Eem_ , 4:1
(1974) 24-30, aldaar 28.

[11] _Lambert Rijckszoon Lustigh, Schepen van Huizen,_ 8.

[12] J.G. Koeman, 'Lambert Rijksz. Lustigh', in: _Tussen Vecht en Eem_ , 4:1
(1974) 24-30, aldaar 29.

[13] J.G. Koeman, 'Lambert Rijksz. Lustigh', in: _Tussen Vecht en Eem_ , 4:1
(1974) 24-30, aldaar 27.

[14] J.G. Koeman, 'Lambert Rijksz. Lustigh', in: _Tussen Vecht en Eem_ , 4:1
(1974) 24-30, aldaar 29.

[15] _Resolutien van de Heeren Staaten van Hollandt ende Westvriesland, in
haar Edele Groot Mog. Vergaderingh genoomen in den jaare 1727_ , resolutie
nummer 5, pagina 806-708.
[https://books.google.nl/books?id=DrJJAAAAcAAJ&printsec=frontcover&hl=nl&source=gbs_ge_summary_r&cad=0#v=onepage&q&f=false](https://books.google.nl/books?id=DrJJAAAAcAAJ&printsec=frontcover&hl=nl&source=gbs_ge_summary_r&cad=0#v=onepage&q&f=false)

[16] Kroniek Lustigh, 18.

[17] Kroniek Lustigh, 193.

[18] Kroniek Lustigh, 131.

[19] J.G. Koeman, 'Lambert Rijksz. Lustigh', in: _Tussen Vecht en Eem_ , 4:1
(1974) 24-30, aldaar 30.

[20] <https://hdl.handle.net/21.12102/CC456B8A88824DE69BABF5BEB132D5C6>

[21] Jan Schipper, _Transcriptie ‘Kroniek I’ van Lambert Rijckxz Lustigh
(1656-1727)_ (Arnhem 2009).

[22] J.G. Koeman, 'Lambert Rijksz. Lustigh', in: _Tussen Vecht en Eem_ , 4:1
(1974) 24-30, aldaar 29.



TD: link naar manuscript: [https://noord-
hollandsarchief.nl/bronnen/archieven?mivast=236&miadt=236&mizig=210&miview=inv2&milang=nl&micols=1&micode=176&mip2=1527](https://noord-
hollandsarchief.nl/bronnen/archieven?mivast=236&miadt=236&mizig=210&miview=inv2&milang=nl&micols=1&micode=176&mip2=1527)



## Literatuur 

