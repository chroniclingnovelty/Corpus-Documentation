---
layout: default
title: 1807_Leuv_Pelc_01
permalink: /chronicles/1807_Leuv_Pelc_01/
parent: Chronicles
--- 


# Lovens chronycksken 1747-1807, deel 1 

### 1807_Leuv_Pelc_01 

Pelckmans, M. F. Hendrizkszoon. ‘Lovens chronycksken 1747-1807, deel 1’. Leuven, 1807. Oud Archief Ms 57. Stadsarchief Leuven. http://archiefbankleuven.be/index.php/lovens-chronycksken-behelzende-de-bezonderste-geschiedenissen-zoo-binnen-loven-als-elders-voorgevallen-beginnende-met-het-jaer-1746-tot-het-jaer-18-07-door-m-f-p-hendrickszoon-michael-franciscus-pelckmans;isad. 

## Auteursgegevens 

| | | 
| --------------- | --------------- | 
| Naam | Michael Frans Pelckmans | 
| Geslacht | m | 
| Geboortedatum | 1732 | 
| Geboorteplaats | leuven | 
| Datum overlijden | 1808 | 
| Plaats overlijden | leuven | 
| Religie | katholiek | 
| Publieke rollen | deken wijntaverniers-gilde; vanaf 1793 schepen | 
| Educatie | wijsbegeert universiteit leuven | 

## Inhoud van de tekst 

| | | 
| --------------- | --------------- | 
| Beschreven begin | 1746 | 
| Plaats onderwerp | Leuven | 

[<img src="..\..\barplots_chronicles\1807_Leuv_Pelc_01.jpg" width="750"/>](..\..\barplots_chronicles\1807_Leuv_Pelc_01.jpg) 

## Notities 

Met dank aan Astrid Koersvelt

Michiel-Frans Pelckmans werd geboren in 1732 te Leuven. Zijn vader was Hendrik
Pelckmans, zijn moeder Anna-Maria de Lannoy. Hij overleed op 12 februari 1808
en trouwde nooit.<sup>1</sup>  
Pelckmans genoot een gedegen opleiding en was zeer geïnteresseerd in
geschiedenis: hij volgde de humaniora-opleiding aan het college van de heilige
Drievuldigheid te Leuven. Daarnaast heeft hij aan de Leuvense Universiteit
pedagogie gestudeerd.<sup>2</sup>

Vanaf 18 december 1747 was Pelckmans wijntavenier meesterzoon bij zijn broer
Jacobus. Op 3 december 1760 werd hij Meester wijntavenier van de eerste eed,
waarna hij zijn vader als waard opvolgde van het gasthof: “Het Hof van
Keulen”, welke gelegen is in de huidige Brusselsestraat.<sup>3</sup> Het moet
een goed pension zijn geweest: keizer Joseph II overnachtte in het pension in
de periode dat Pelckmans dit beheerde.<sup>4</sup>

Tussen 1779 en 1785 was hij deken van het wijntaverniersambacht waarna hij
zich in 1786 vestigde als kruidenier van de tweede eed. Om dit te
bewerkstelligen verliet hij zijn gasthof. Op 7 mei 1793 word hij schepen in
Leuven. Dit mag echter niet lang duren: op 25 september 1794 wordt Pelckmans
afgezet door het nieuwe Franse bewind.<sup>5</sup>

  
Zijn periode als schepen gaf hem toegang tot gemeentelijke archieven, iets
waar hij goed gebruik van wist te maken: veel van de informatie uit zijn
kroniek is uit deze archieven afkomstig. Hierbij spoorde hij tegens meerdere
oorkondes en andere bronnen op die anders voorgoed verloren zouden zijn
geweest. Pelckmans was echter een goede speurder, maar geen goede schrijver:
zijn kroniek is erg langdradig en soms onduidelijk.  
Een deel van Pelckmans’ kroniek bestaat uit stukken overgeschreven uit een
zestiende-eeuwse kroniek van Willem Boonen. Hierbij schrijft hij om de pagina
een stuk kroniek over, gevolgd door zijn aantekeningen daarop. Erg precies
doet hij dit echter niet: in de overgeschreven stukken zitten veel
fouten.<sup>6</sup>

[1] Willem Boonen. 1880. _Geschiedenis van Leuven. Geschreven in de jaren 1593
en 1594_. Onder redactie van Edward van Even. H. Vanbiesem en A. Fonteyn,
437-444; Biografisch portaal Michaël Fanciscus Pelckmans,
<http://www.biografischportaal.nl/en/persoon/32175119> (geraadpleegd
27/08/2023)

[2] J. Duverger red. 1968. _Nationaal biografisch woordenboek, deel 3_.
Brussel, 655-657.
[https://resources.huygens.knaw.nl/retroboeken/nbwv/#page=1&accessor=accessor_index&source=3](https://resources.huygens.knaw.nl/retroboeken/nbwv/#page=1&accessor=accessor_index&source=3)
(geraadpleegd 27/08/2023)

[3] ibid.

[4] Boonen, _Geschiedenis van Leuven. Geschreven in de jaren 1593 en 1594,
437-444._

[5] ibid., Duverger, _Nationaal biografisch woordenboek, deel 3_ , 655-657.

[6] Boonen, _Geschiedenis van Leuven. Geschreven in de jaren 1593 en 1594,
437-444._



## Literatuur 

