---
layout: default
title: 1587_Weer_Luyt
permalink: /chronicles/1587_Weer_Luyt/
parent: Chronicles
--- 


# Kronĳk uit het klooster Maria-Wĳngaard te Weert, 1442-1587 

### 1587_Weer_Luyt 

Luyten, Maria. Kronĳk Uit Het Klooster Maria-Wĳngaard Te Weert, 1442-1587. Edited by Jos. Habets, Ch. Creemers, and A. Nieuwenhuizen. Weert / Gent: Weert : Stichting Historisch Onderzoek Weert ; Gent : Geschiedkundige Heruitgeverij, [2004], 2004. https://dbnl.nl/tekst/luyt013kron01_01/. 

## Auteursgegevens 

| | | 
| --------------- | --------------- | 
| Naam | Maria Luyten | 
| Geslacht | v | 
| Geboortedatum | 1540? | 
| Datum overlijden | 1570? | 
| Religie | katholiek | 
| Beroep | zuster congregatie van Windesheim (Augustinessen/ Witte zusters) | 
| Biografisch portaal | http://www.biografischportaal.nl/persoon/15835949 | 

## Inhoud van de tekst 

| | | 
| --------------- | --------------- | 
| Beschreven begin | 1442 | 
| Contemporain begin | 1562 | 
| Plaats onderwerp | Weert | 

[<img src="..\..\barplots_chronicles\1587_Weer_Luyt.jpg" width="750"/>](..\..\barplots_chronicles\1587_Weer_Luyt.jpg) 

## Notities 

De volgende informatie is ontleend aan het anonieme lemma Luyten, Maria, in
het Digitale Vrouwenlexicon van Nederland

<https://resources.huygens.knaw.nl/vrouwenlexicon/lemmata/data/Luyten>

**‘LUYTEN, Maria** (geb. Weert? voor 1542  – gest. Weert? na 1570),
religieuze, schrijfster van een kroniek. Dochter van Jacob Luyten (gest.
1568).

Maria Luyten was waarschijnlijk afkomstig uit een Weertse familie. Dat valt af
te leiden uit de kroniek die zij als kloosterlinge schreef over Maria-
Wijngaard, het klooster der Witte Nonnen gelegen aan de Maasstraat in Weert:
in die kroniek noteert ze op 12 oktober 1568 dat haar vader Jacob Luijten
bezweek aan de pest die toen in de stad heerste. De kroniek is slechts in
afschriften overgeleverd; in 1875 is een van deze afschriften door Ch.
Creemers uitgegeven. Uit de wijze van notering van de gebeurtenissen valt op
te maken dat Maria Luyten in 1562 is begonnen met het schrijven van de
kroniek. Vanaf dat jaar noteert ze uitgebreid per jaar de gebeurtenissen die
zich niet alleen in het klooster, maar ook in de omgeving voordeden. De
kroniek begint in 1442, de wijding van het klooster. Vanaf 1542 lijkt de
schrijfster de gebeurtenissen op basis van haar herinneringen opgeschreven te
hebben, maar pas vanaf 1562 wekt de kroniek de indruk dat de schrijfster de
informatie heet van de naald heeft genoteerd. Omstandig beschrijft ze de
ontwikkelingen van haar tijd, variërend van de kerkelijke onrust en de
oorlogshandelingen tot natuurrampen en prijsstijgingen.

De kroniek van Maria Luyten is bijzonder informatief over de beeldenstorm in
Weert en omgeving en over de pogingen van onder andere [Walburgis van
Nieuwenaer](http://www.inghist.nl/Onderzoek/Projecten/DVN/lemmata/data/NieuwenaerWalburgis)
en [Anna van
Egmond](http://www.inghist.nl/Onderzoek/Projecten/DVN/lemmata/data/Egmont) om
het protestantisme in de regio ingevoerd te krijgen. Vanwege de directe stijl
is de kroniek door historici erkend als een unieke informatiebron over een
zeer roerige episode uit de geschiedenis van Limburg. Volgens historicus Ruud
van den Berg is het overigens onwaarschijnlijk dat de kroniek alleen van de
hand van Maria Luyten is. Vermoedelijk is er in de loop der tijd veel
toegevoegd door de diverse afschrijvers. Dat blijkt onder andere uit het feit
dat sommige gebeurtenissen tweemaal in de kroniek zijn opgeschreven, voor een
deel met een onjuiste datering.

**Literatuur en bronnenuitgaven**

  * ‘Kronijk uit het klooster Maria-Wijngaard te Weert, 1442-1587’, Ch. Creemers ed., _Publications de la Société Historique et Archéologique dans le Duché de Limbourg_ 12 (1875) 145-220. 
  * J.G.C. Venner, ‘De beeldenstorm in Weert en Wessem’, _Publications de la Société Historique et Archéologique dans le Duché de Limbourg_ 118 (1982) 248-283. 
  * Arthur Salomons, ‘De beeldenstorm in Weert’, _Skript_ 7 (1985) 179-190. 
  * Ruud van den Berg, ‘Nederweert en Weert aan de vooravond van de tachtigjarige oorlog. Een analyse van de kroniek van Maria Luyten uit Weert, 1442-1570’, in: Alfons Bruekers red., _Nederweerts verleden, doorsneden land_ (Nederweert 1989) 75-108. 





## Literatuur 

