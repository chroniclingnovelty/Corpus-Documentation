---
layout: default
title: 1718_Dron_Rouc
permalink: /chronicles/1718_Dron_Rouc/
parent: Chronicles
--- 


# Dronrijps Memoriael 

Roucoma, Hoyte. Dronrijps Memoriael. Onder redactie van K. Terpstra. Leeuwarden: Fryske Akademie, 1986. https://webggc.oclc.org/cbs/DB=2.37/XMLPRS=Y/PPN?PPN=864691955. 

## Auteursgegevens 

| | | 
| --------------- | --------------- | 
| Naam | Hoyte Roucoma | 
| Geslacht | m | 
| Geboortedatum | 1661 | 
| Geboorteplaats | Burchwert | 
| Datum overlijden | 1719 | 
| Religie | gereformeerd? | 
| Publieke rollen | organist, collecteur van het beestiaal,  koster | 
| Beroep | schoolmeester en soms ,schrijver in dronrijp | 

## Inhoud van de tekst 

| | | 
| --------------- | --------------- | 
| Beschreven begin | 1690 | 
| Plaats onderwerp | Dronrijp | 

[<img src="..\..\barplots_chronicles\1718_Dron_Rouc.jpg" width="750"/>](..\..\barplots_chronicles\1718_Dron_Rouc.jpg) 

## Notes 

_Met dank aan Tinka de Haan_  

**Hoyte Stoffels Roucoma**

** **

**Geboren:**         1661 (gedoopt 1 januari) te Burchwert.

**                        **Vader: Stoffel Louws Roucoma

                       Moeder: Akke Hoytes Haga<sup>1</sup>

**Gestorven:      **1719

**Begraven:        **8 december 1719

                       Nalatenschap: ƒ1000

                       Erfgenamen: Antie en Louw Roucoma

**Getrouwd:      **nee

**Religie:           **Gereformeerd

**Professie:       **Schoolmeester van Dronrijp

                      Collecteur van het beestiaal

                      Koster

                      Organist en zanger in de Dronrijpster kerk

**Motief**

_Internationale interesse/crisis?_

Roucoma begint met aantekeningen maken voor een kroniek in 1698. In de
beginjaren worden alle activiteiten in Dronrijp en omgeving omschreven, maar
dit verandert met het uitbreken van de Spaanse Successieoorlog in 1702. Veel
Friese soldaten vochten in de zuidelijke Nederlanden en Noord-Frankrijk;
krantenberichten werden met wanhopige interesse gevolgd. Roucoma nam deze
berichten over en citeerde soms hele stukken. Ook na de Vrede van Utrecht in
1713 blijft hij geïnteresseerd in buitenlandse gebeurtenissen.<sup>2<sup>



**Public Roles**

Onbekend

**Education**

Onbekend



**Profession**

Nadat zijn vader en moeder naar Sneek verhuisde neemt Hoyte op zeventienjarige
leeftijd het werk van zijn vader als schoolmeester van Roardhuzum over in
1668.  In 1682 vertrekt hij naar Dronrijp om als schoolmeester te werken. Hij
blijft dit voor 37 jaar.

Hij was ook collecteur van het beestiaal, wat inhield dat hij de waarde van
het slachtvee moest schatten en de verschuldigde belasting moest innen. In de
kroniek beschrijft hij vooral het werk dat te maken heeft met zijn
kosterschap, zoals het luiden van de klok, onderhoudswerk, de doden begraven
en dorpsomroepen doen. Veel van dit werk besteedde hij uit aan oudere jongens
van de school. Tot slot staat hij genoemd als organist en zanger in de
Dronrijpster kerk.

**Biografische gegevens**

In de gedrukte uitgave van het Dronrijps Memoriael, uitgegeven door K.
Terpstra, is op pagina 5-9 een biografie over Roucoma te vinden. Vertaald uit
het Fries lezen we hier onder anderen dat de vader van Hoyte van Walsweer
kwam, een oud boerenland dat al vóór 1500 wordt genoemd.<sup>3</sup> Hij had
het boerenleven achter zich gelaten en was schoolmeester geworden, een beroep
waarin 3 van zijn zonen hem in volgden. In maart 1668 verhuisde de familie
naar Roardhuzum, waar ze bleven tot november 1678. Toen de ouders van Hoyte
naar Sneek verhuisden volgde Hoyte zijn vader op als schoolmeester. Hij was
toen nog maar 17 jaar oud en zijn eerste betaling, 160 guineas per jaar, werd
nog aan zijn vader betaald.<sup>4</sup> Drie weken voor Allerheiligen 1682
vertrok Hoyte naar Dronrijp, waar hij door stemrecht als schoolmeester werd
benoemd.<sup>5</sup>

De reden voor zijn vertrek naar Dronrijp is waarschijnlijk dat het salaris van
schoolmeester hier een stuk hoger lag dan dat van de gemiddelde schoolmeester.
De kerkvaders betaalden ruim 6 gulden voor de overtocht van Hoyte, en de
schoolmeesterwoning was voor hem opgeknapt. De jaarlijkse toelage was 85
gulden, maar daar kwam nog 144 gulden bij (bestaande uit de opbrengsten van
het schoolmeesterland). Er kwamen ook nog wat opbrengsten uit het schoolgeld
van de leerlingen (zo’n 50 gulden). De bewoning van het schoolmeesterhuis was
gratis. In Dronrijp heeft hij 37 jaar als schoolmeester gewerkt. Verdere
inkomsten verdiende Hoyte als collecteur van het beestiaal, wat inhoudt dat
hij de waarde van slachtvee schatte en de belasting hierover inde.

Als schoolmeester moest Hoyte lid zijn van de gereformeerde kerk. Hoewel hij
vriendschappelijk omging met de roomse dorpsgenoten, lijkt hij aan de
jezuïeten een hekel gehad te hebben. Ook van vrouwen lijkt hij geen hoge pet
opgehad te hebben. Hij is nooit getrouwd geweest en zijn schrijfvoorbeelden,
bewaard gebleven in het Fries Museum, lijken er zelfs op te wijzen dat hij een
zekere afkeer van vrouwen had.<sup>6</sup>

In de kroniek wordt niet veel gezegd over het schoolmeesterschap. Roucoma
verwijst naar zichzelf als schrijver, koster en organist. Dat hij zichzelf
eerder schrijver dan schoolmeester noemt wijst erop dat de schrijfkunst zijn
interesse moet hebben gehad. Voor de kerk hield hij de kerkboeken bij en
schreef hij een officiële brief voor een nieuwe dominee. Ook voor de
dorpsgenoten stelde hij zijn schrijfvaardigheid beschikbaar. Meer aandacht dan
dat het beroep schoolmeester in de kroniek krijgt is weggelegd voor zijn
werkzaamheden als koster. Op kerkelijk gebied was hij eveneens werkzaam als
organist en zanger. Vooral als organist maakt hij naam, en wanneer enkele
Hollandse heren op bezoek komen speelt Roucoma op het orgel. Hij krijgt
hiervoor een flinke ‘ _vereringe’_.<sup>7</sup>

Naast al deze betaalde werkzaamheden hield Roucoma tijd over voor zijn
hobby’s. Hij werkte bijvoorbeeld veel in zijn tuin, waar hij onder andere
appels, peren, pruimen, aardbeien en noten verbouwde. Daarnaast was hij zeer
geïnteresseerd in het weer. Hij merkte meteorologische verschijnselen op en
deed systematische metingen met een thermometer. Deze metingen behoren tot de
oudst bekende in Nederland.<sup>8</sup>



**Van de hand van Roucoma**

Het manuscript van de kroniek bevindt zich in het Rijksarchief van Leeuwarden
in het archief van Van Eysinga – Vegilin van Claerbergen (E.V.C. 1108 a).

Schrijfvoorbeelden van Roucoma bevinden zich in het Fries Museum

<https://collectie.friesmuseum.nl/?query=Roucoma>



**Linkadressen**

**Persoonspagina**

<http://www.pnieuwland.nl/haza/personen/persoon23753.htm>

**Inschrijving lidmaatschap Dronryp**

<https://allefriezen.nl/zoeken/deeds/26f630ff-3947-4cd9-8e24-2e839761363a?person=df380ea9-5747-4e0f-ac73-8fc95be3760b>

** **

_De Kroniek_



**Tijdsperiode kroniek:**          1690-1718

**Levensperiode auteur:       **1661-1719

**Plaats kroniek:**                    Dronrijp

**Woonplaats auteur:           **Dronrijp

**Contemporain?:                  **Ja, vanaf 1698



Van 1690 tot januari 1718 hield Roucoma zijn kroniek bij. Het boekje beslaat
186 bladzijden, waarvan de eerste 182 pagina's zijn beschreven en genummerd.
Het boekje is in leer gebonden en bevindt zich in het archief van Leeuwarden
en behoort tot het archief van Van Eysinga-Vegilin van Claersbergen (E.V.C.
1108 a). Het begin van de kroniek beslaat vooral gebeurtenissen in Dronrijp en
omgeving, maar dit verandert vanaf 1702. Veel Friese soldaten vochten tijdens
de Spaanse Successieoorlog in de Zuidelijke Nederlanden of Noord-Frankrijk.
Roucoma nam veel krantenberichten over en citeerde soms gehele passages. Ook
na de Vrede van Utrecht blijft hij geïnteresseerd in buitenlandse zaken. Maar
ook het leven in Dronrijp blijft genoeg aandacht krijgen. Uit zijn
beschrijvingen van Dronrijp blijkt dat Roucoma van het dorp hield (aldus
Terpstra) en alles wat de rust of schoonheid van het dorp verstoorde maakte
hem boos. Zijn persoonlijke leven krijgt in de kroniek niet veel aandacht.
Wanneer hij het heeft over ziekte in het dorp, vertelt hij niet of hij of zijn
broers hier last van hebben gehad. Zijn twee broers die nog bij hem in het
dorp woonden worden sowieso niet genoemd in de kroniek. Wel schrijft hij af en
toe in de ik-vorm.<sup>9</sup> Volgens Terpstra wilde hij niet teveel van
zichzelf blootgeven. Enkele woorden, die niet voor iedereen bedoelt waren,
heeft hij in geheimschrift geschreven.<sup>10</sup>

Terpstra geeft aan dat Roucoma met een mooi, goed leesbaar handschrift
schreef. Zijn stijl is op sommige plaatsen wat minder duidelijk. Soms voegde
Roucoma later aanvullende notities toe, met de letters N. of N.B. Er zitten
hier en daar wat verzen tussendoor, die volgens Terpstra van goede kwaliteit
zijn. Er moet een tweede kroniek van Roucoma zijn. Op pagina 183 van de
kroniek (pagina 79 in de uitgave van Terpstra) eindigt de kroniek met:

            _Einde._

_             Zie verders het tweede deel, in een ander boek._

[1] Tresoar, Trouwregister Hervormde gemeente Burgwerd Hichtum Hartwerd,
archiefnummer 28, Collectie doop-, trouw-, lidmaten- begraafboeken, inv.nr.
0799 (aktenummer 821).

[2] H. Roucoma, _Dronrijps Memoriael_ (Fryske Akademy, Leeuwarden 1986)
uitgegeven door K. Terpstra, 8.

[3] H. Roucoma, _Dronrijps Memoriael_ (Fryske Akademy, Leeuwarden 1986)
uitgegeven door K. Terpstra, 5.

[4] Terpstra verwijst hier naar Sannes, 1940. Hartman Sannes was een
historicus en verzamelaar die veel heeft geschreven over allerhande
schoolmeesters in Friesland. Deze verwijzing heb ik echter niet kunnen
achterhalen.

[5] Tresoar, 28: Collectie doop-, trouw-, lidmaten-, begraafboeken, inv.nr.
513 (aktenummer 620).

[6] Terpstra, 6.

[7] Terpstra, 7.

[8] Terpstra, 7.

[9] H. Roucoma, _Dronrijps Memoriael_ (Fryske Akademy, Leeuwarden 1986)
uitgegeven door K. Terpstra, 8.

[10] Deze heb ik nog niet kunnen achterhalen. Terpstra heeft het hierover op
pagina 8 en 9.







## Literatuur 

