---
layout: default
title: 1814_Leeu_Stor
permalink: /chronicles/1814_Leeu_Stor/
parent: Chronicles
--- 


# Dagboeken van Roelof Storm 

### 1814_Leeu_Stor 

Storm, Roelof. ‘Dagboeken van Roelof Storm’. Leeuwarden, 1779, 1795-1796 en 1813-1814 1774. DBNL. https://historischcentrumleeuwarden.nl/images/pdf/Roelof_Storm.pdf. 

## Auteursgegevens 

| | | 
| --------------- | --------------- | 
| Naam | Roelof Storm | 
| Geslacht | m | 
| Geboortedatum | 1733 | 
| Geboorteplaats | Leeuwarden | 
| Datum overlijden | 1819 | 
| Plaats overlijden | Leeuwarden | 
| Religie | gereformeerd | 
| Publieke rollen | lid vroedschap; hopman schutteri; schepen; burgemeester | 
| Biografisch portaal | http://www.biografischportaal.nl/persoon/80177318 | 

## Inhoud van de tekst 

| | | 
| --------------- | --------------- | 
| Beschreven begin | 1774 | 
| Contemporain begin | 1774 | 
| Plaats onderwerp | Leeuwarden | 

[<img src="..\..\barplots_chronicles\1814_Leeu_Stor.jpg" width="750"/>](..\..\barplots_chronicles\1814_Leeu_Stor.jpg) 

## Notities 

Rolin: de onderstaande info komt van het Historisch Centrum Leeuwarden:

<https://historischcentrumleeuwarden.nl/images/pdf/Roelof_Storm.pdf>

Dagverhaal van de voornaamste gebeurtenissen, in bovengenoemde jaren te
Leeuwarden voorgevallen, aangetekend door Roelof Storm...’ Aldus de
beschrijving in de ‘inventaris’ van het oud-archief van Wopke Eekhoff. Eekhoff
merkt tevens op: ’Afschrift van de eigenhandige aantekeningen die schijnbaar
meest geringe voorvallen betreffen, doch in die dagen van den hoogsten
voorspoed en de meeste kalmte, de latere onlusten voorbereidden’.

Storm behoorde tot de weinige nieuwkomers binnen het Leeuwarder patriciaat en
bekleedde openbare functies tot hij in 1795 door het nieuwe gezag terzijde
werd geschoven. In 1767 werd hij klerk op het provinciale kantoor der
floreenrente, in 1768 hopman der schutterij, in 1782 lid van de vroedschap,
terwijl hij van 1783-86 schepen en van 1789-1792 en 1794-95 burgemeester was.

Telgen uit het geslacht Storm worden al in de 17e eeuw vermeld als burger van
Leeuwarden, eerst o.m. als mesmaker en passementswerker, later met beroepen
als brouwer en convooimeester. Als zoon van Roelof Klaases Storm (rond 1750
kamerbewaarder der Provinciale Staten) en Margaretha Cristina Jansonius wordt
Roelof geboren op 6 januari 1733. Hij huwt 17 december 1758 met Janke Exalto
(dochter van Frans Exalto, koster van de Westerkerk) en overlijdt 20 oktober
1819 kinderloos. Van Roelof Storm is een ook boedelbeschrijving bewaard
gebleven. Zie voor meer gegevens ook de afschriften van familieaantekeningen
e.d. in ‘genealogisch dossier Storm’ en familiearchief Storm (in het
Historisch Centrum Leeuwarden).

De stijl van Storm is over het algemeen vrij zakelijk en beknopt. De
onderwerpen die hij beschrijft betreffen meestal gebeurtenissen in Leeuwarden
en dan met name gebeurtenissen die zich afspelen in familie- en
kennissenkring. Sterfgevallen worden iets persoonlijker behandeld. Ook het
weer krijgt ruime aandacht. Een brede (en diepe) belangstelling voor zijn
omgeving had Storm kennelijk niet echt. Regelmatig schrijft hij in zijn
dagboek ‘niets voorgevallen’ o.i.d., terwijl er natuurlijk wel van alles
gebeurde.

Van het dagboek van Storm zijn slechts enkele fragmenten overgebleven. Deze
maken deel uit van de handschriftencollectie van het Friesch Genootschap
(tegenwoordig in het Ryksargyf). Afschriften ervan worden eveneens bewaard in
het familiearchief Storm en de ’afschriftencollectie Eekhoff’. Voor deze
‘bronnenuitgave’ is gebruik gemaakt van het door Eekhoff (in 1854)
vervaardigde afschrift, dat door W. Dolk in 1961 werd gecollationeerd aan de
hand van het origineel. De dagboekfragmenten hebben betrekking op de jaren
1774-1779, 1795-1796 en 1813-1814.



## Literatuur 

