---
layout: default
title: 1747_Amst_Boer
permalink: /chronicles/1747_Amst_Boer/
parent: Chronicles
--- 


# Chronologische Historie van het geen is Voorgevallen, by de komste van Willem Karel Hendrik Friso. Prince van Oranie &ct… Door den Schrijver dezes. Jan de Boer, 1747 en vervolg 

### 1747_Amst_Boer 

Boer, Jan de. ‘Chronologische Historie van het geen is Voorgevallen, by de komste van Willem Karel Hendrik Friso. Prince van Oranie &ct… Door den Schrijver dezes. Jan de Boer, 1747 en vervolg’. Amsterdam, 1747. KB: 71 A-8. KB Den Haag. [https://www.dbnl.org/tekst/_med009200201_01/_med009200201_01_0009.php](https://www.dbnl.org/tekst/_med009200201_01/_med009200201_01_0009.php). 

## Auteursgegevens 

| | | 
| --------------- | --------------- | 
| Naam | Jan Boer | 
| Geslacht | m | 
| Geboortedatum | 1694 | 
| Geboorteplaats | Haarlem | 
| Datum overlijden | 1764 | 
| Plaats overlijden | Amsterdam | 
| Religie | Katholiek | 
| Educatie | Musician | 
| Beroep | Kantoormedewerker wijnhandelaar, zanger en organist van de Papegaay | 

## Inhoud van de tekst 

| | | 
| --------------- | --------------- | 
| Beschreven begin | 1747 | 
| Plaats onderwerp | Amsterdam | 

[<img src="..\..\barplots_chronicles\1747_Amst_Boer.jpg" width="750"/>](..\..\barplots_chronicles\1747_Amst_Boer.jpg) 

## Notities 

 Met dank aan Tinka de Haan en Carolina Lenarduzzi

Jan de Boer werd in 1694 geboren in Haarlem; in 1764 overleed hij in
Amsterdam. Zijn ouders waren Willem Willems de Boer en Ytje Hendriks. De Boer
werkte als kantoormedewerker voor wijnhandelaar Cornelis van der Burgh. In
1748 vult De Boer op een belastingformulier als beroep in: ‘Compoir bediende
voor 3 dagen in de week of ½ jaar in een jaar, en anders geene
winningen.’<sup>1</sup>

Toen er sprake was van de komst van een nieuwe stadhouder, besloot De Boer de
gebeurtenissen vast te leggen, om later nog eens na te kunnen lezen ‘wat voor
een wonderbaarlijke tijt ik gezien en beleeft heb’.<sup>2</sup> Dit deed hij
naar eigen zeggen niet voor het grotere publiek, maar puur voor zijn eigen
interesse. De kroniek lag in een kast achter slot en grendel, zodat niemand
erbij kon. Toch lijkt het erop dat hij wel degelijk een groter publiek voor
ogen had; tekst en opmaak hebben meer weg van een gedrukt boek dan van een
manuscript.

 Jeroen Blaak heeft uitgebreid onderzoek gedaan naar het dagboek van Jan de
Boer. Niet alleen is er in 2002 een artikel uitgekomen over manieren van
nieuwsverspreiding die in zijn kroniek te ontwaren zijn, ook beslaat Jan de
Boer een hoofdstuk in _Geletterde Levens_ uit 2004.<sup>3</sup> Toch is de
biografische informatie die we van hem hebben beperkt. Jeroen Blaak geeft aan
deze informatie niet alleen uit de kroniek zelf gehaald te hebben, maar ook
veel gebruik te hebben gemaakt van de afstudeerscriptie van Dennis Schouten
_‘k Mikte op waarheid. Jan de Boer en de Doelistenbeweging_ die ter inzage in
de Koninklijke bibliotheek ligt.

We weten dat De Boer rooms-katholiek was en een actieve bijdrage leverden aan
de mis in de schuilkerk de Papegaay als zanger en organist. In 1724 trouwde
hij in Haarlem met de één jaar jongere Maria Warnhout. Of hij kinderen had is
niet met zekerheid bekend, maar waarschijnlijk waren deze er niet: **In zijn
poezie zitten enkele gedichten voor/aan zijn vrouw, maar nergens spreekt/
dicht hij over kinderen.**

**In 1738 is De Boer naar Amsterdam verhuisd. In een afscheidsgedicht van zijn
geboortestad Haarlem laat hij doorschemeren dat de verhuizing gedwongen is;
waarom vertelt hij niet.**

Als kantoorbediende behoorde De Boer niet tot de hoogste belastingbetalers,
maar was hij ook zeker niet arm.

Dat De Boer een enorme interesse in geschiedenis had blijkt uit zijn kroniek.
Hij liet zich inspireren door andere geschiedschrijvers en zag zijn werk als
bron voor de geschiedschrijving. Met zijn werk bood hij een chronologische
opsomming van de feiten.<sup>4</sup> Hij wilde de geloofwaardigheid van zijn
kroniek verduidelijken door steeds weer te herhalen dat hij zelf getuige was
geweest van de gebeurtenissen. Dit schemert ook door in de manier waarop hij
de gebeurtenissen beschrijft; meer dan eens laat hij hierbij zijn eigen mening
blijken. Hoewel De Boer geen voetnoten of kantverwijzingen gebruikt, laat hij
in de tekst wel telkens weten welke bronnen hij gebruikte. Veel van de
gebeurtenissen had hij zelf gezien. Het lijkt erop dat hij vaak bewust op pad
ging om te zien wat er in de stad gebeurde. Wanneer er ergens onrust was, was
hij er snel bij om het verloop van de gebeurtenissen op te schrijven.

Zie over zijn religieuze overtuiging en andere handschriften, m.n. poezie ook
Carolina Lenarduzzi, _Katholiek in de Republiek : de belevingswereld van een
religieuze minderheid 1570-1750_ (Nijmegen: Uitgeverij Vantilt 2019).



[1] Jeroen Blaak, ‘Informatie in een ander tijdperk. Nieuws in het dagboek van
Jan de Boer (1747-1758)’, in: _Mededelingen van de Stichting Jacob Campo
Weyerman_ 25 (2002) 58.

[2] Ibid.

[3] Jeroen Blaak, _Geletterde Levens_ (2004), 167-227.

[4] Jeroen Blaak, ‘Informatie in een ander tijdperk. Nieuws in het dagboek van
Jan de Boer (1747-1758)’, 58.



## Literatuur 

